dpal ldan bla ma rin po che bsod nams bzang po la rnam thar gyi sgo nas stod pa dngos grub kyi char gnas bzhugs/

na mo shrI man gu ru radna pU Nya bha tra stod tra na ma: dngos grub thams cad kyi 'byung gnas chos kyi rje thams cad mkhyen pa la phyag 'tshal zhing skyabs su nye bar mchi'o/
brtse ba chen pos dus dang gnas skabs thams cad du rjes su bzung du gsol/ rgyal ba kun gyi yon tan mdzod 'dzin cing/ rgyalba'i phrin las phyogs bcur rgyas par mdzad/
rgyal sras gtso bo mnyam med chos kyi rje/ bsod nams bzang po'i zhabs la phyag 'tshal lo/ dus gsum sangs rgyas kun gyi ngo bo nyid/ theg gsum dam chos rin chen 'byung pa'i
gter/ bslab gsum gces 'dzin 'dus pa kun gyi gtso/ mchog gsum cig 'dus chos rje'i zhabs la 'dud/ de yang dpal 'dus pa las/ sangs rgyas gang ga'i rlung gi bye ma rnyed la
mchod pa byas pa'i bsod nams ni/ bla ma'i ba spu'i bu ga las mthong ngo/ ces dang/ kha sbyor las/ bla ma'i mosmo gus tsam gyis ni/ dngos grub thams cad thob par 'gyur sogs
dang/ bde mchog las/ mchod pa thams cad spangs nas ni/ bla ma mchod pa rab tu brtsam / de mnyes pa las kun mkhyen gyi/ ye shes mchog ni thob par 'gyur ces dang/ bla ma
sangs rgyas bla ma chos/ de bzhin bla ma dge 'dun ste/ ces dang/ sangs rgyas kun dngos rdo rje 'chang/ brtsod pa'i dus 'dir bdag don du/ kun dang mthun par ston mdzad pa/
de ltar shes nas dngos kun gyis/ bsten bya dus gsum sangs rgyas kyi/ dngos grub rgya chen snod du 'gyur ces dang/ dbang bskur mchog thob rdo rje yi/ slob dpon la ni de
bzhin gshegs/ phyogs bcu'i 'jig rten khams bzhugs pas/ dus gsum du ni mngon phyag bgyi/ ces dang/ bla ma dang ni rdo rje sems/ tha dad par ni mi rtog go/ ces sogs gsungs
pa ltar/ gnas tshul yin pa la yin pa ltar brjod pa'i sgo nas mchod par brjod de/ sngon bsags bsod nams legs sbyar chu gter dbus/ bzang po'i rnam

thar dge bcu'i bang rim can/ 'dod dgu'i dpal 'byung rin chen zhing las grub/ dpal ldan bla ma'i rnam thar zur tsam bri/ ces dang/ lhun po dper byas pa ni/ smyon dor dang/ sgro
btags ma yin pa/ yon tan ji ltar mnga' ba bzhin brjod par 'dod pa yin la/ de yang/ byisa pa so so skye bo rnams kyi blo'i yul ma yin pas bdag gis brjod par mi nus na'ang/
dam pa de nyid kyi zhabs kyi pad mo yun ring du bsten cing gsung ngag la 'gris pa dang/ 'phral gyi kun spyod la dpags nas phyogs tsam cig brjod par bya'o/ zhes brtsam
par dam bcas nas rnam thar dngos ni/ skal pa grangs med du ma'i sngon rol nas/ 'gro la thugs rje rgyas pa'i spyan yangs kyis/ lhums su 'jug dang gnas dang bstams pa'i tshe/
ngo mtshar khyad ldan chos rje'i zhabs la 'dud/ de yang 'di skad thos ste/ bdag cag snyigs ma'i dus kyi sems can rnams kyi 'dren pa dam par gyur pa/ chos kyi rje/ chos
kyi rgyal po/ chos kyi 'byung gnas/ chos thams cad la dbang 'byor ba'i ded dpon/ don gyi slad du mtshan nas smos te/ gnyag phu pa bsod nams bzang po zhes grags pa de nyid/
sngon bskal pa dpag tu med pa'i gong rol du/ nam mkha'i mthas klas pa'i lus can rnams la zol med pa'i byang sems chen pos khyab par mdzad de/ bla na med pa'i bde ba
la dgod par bzhed pas byang chub mchog tu thugs bskyed cing / brtson pa chen pos bsod nams dang ye shes kyi tshogs rlabs po che bskrun nas/ 'jig rten gyi khams mtha' yas
mu med par/ nyan thos dang/ rang rgyal dang/ byang chub sems dpa' dang/ sangs rgyas pa'i tshul la sogs pa gang la gang 'dul gyi rim pas/ 'gro ba ma lus pa la gang la gang
'tsham gyi legs lam ston bzhin pa las/ khyad par mi 'jed 'jig rten gyi khams 'dir/ rgyal ba'i phrin las phyogs bcur

rgyas pa'i phyir/ sprul pa'i sku du mas rang rang gi skal ba dang 'tsham pa'i gdul bya rnams smin cing grol bar mdzad de/ 'khor dgra bcom pa dgu brgyas bskor nas mgon po ma
pham pa rdo rje gdan du mngon par rdzogs par sangs ma rgyas pa de srid du mya ngan las mi 'da' bar nyan thos kyi cha lugs bzung nas thub pa'i bstan pa bskyong par yang bzhed
la/ sangs rgyas dang byang chub sems dpa' rnams mngal du 'jug pa dang dmyal bar gshegs pa ni byis pa so so skye bo rnams kyis rnam par brtag par mi nus te/ dri med 'od
las/ pha rol du phyin pa bcu bsgrubs pas/ sa bcu'i dbang phyug dbang bcu thob pa'i byang chub sems dpa' de dag gis kyang/ stong gsum gyi stong chen po'i 'jig rten gyi
khams su sprul pa'i sku du ma dag gis byang chub sems dpa'i gdul bya rnams la byang chub sems dpa'i chos ston par byed de/ byang chub sems dpa' pa de lta bu ni du ma ma yin
no/ de bzhin du sngon gyi smon lam gyi stobs kyis bsod nams dang ye shes kyi tshogs du ma rdzogs shing/ mi 'jigs pa la sogs pa dbang phyug gi yon tan phun gsum tshogs
pa'i sangs rgyas bcom ldan 'das rnams ni/ sangs rgyas kyi zhing stong gsum gyi stong chen po'i 'jig rten gyi khams rnams su/ sgyu ma'i sprul pa'i sku dri ma bral ba mtha'
yas pa dag gis/ sems can mtha' yas pa mtha' yas pa dag gis skad rigs mtha' yas pa mtha' yas pa dag gis gsol ba 'debs pa po snang ngo rnams kyis gsol ba 'debs pa na/ sems
can gyi skad la rab tu 'jug pa thams cad mkhyen pa'i skad kyis 'jig rten dang 'jig rten las 'das pa'i chos rnams bston par mdzad de/ thams cad mkhyen pa ni du ma ma yin
no/ zhes gsungs pa dang/ rdo rje gur las/ 'jig rten 'dul bar gyur byas nas/ 'di ni gzugs rnams du mar byed/ ri bong stag dang seng ge dang/ glang po rnams kyi rigs rnams
su/ phyag rgya grub pa'i snying rje yis/ phan pa'i blo can rnams skye bo/ zhes gsungs pas/ sangs rgyas dang byang chub sems dpa' chen po rnams kyi/ thugs rje chen pos gdul
bya rang rang gi blo dang 'tsham pa'i sku ru snang nas

'khor ba ma stongs kyi bar du rgyun mi 'chad par sems can gyi don mdzad pa yin zhes mdo rgyud man ngag du ma nas gsungs pa bzhin/ 'dir bdag cag rnams kyi yongs 'dzin dam pa
de ni/ 'phags pa ba gu la'i sprul par yang phal mo che bzhed la/ lho brag phyag rdor bas ni/ nA ro pa chung ba nas brgyud de/ sku skye lnga tsam paNDi ta 'ba' zhig tu sku
'khrungs/ sku skye 'dir yang theg chen gyi rigs sad/ gung lo'i tshad ni don gsum yin la/ mi gtsang ba dang grib la 'dzem dgos/ 'dir 'jal ba'i smon lam mi 'dug pas/ phyi
ma bde ba can du 'jal ba'i smon lam 'debs/ ces pa'i zhu yig gcig phul 'dug/ gzhan paN chen zla ba mgon po yin par grags/ 'di rnams kyi rgyu mtshan 'og tu 'byung la/ 'khrungs
pa'i yul ni/ gangs cang gtsang gi sron po do zhes bya ba/ 'phags pa spyan ras gzigs kyis byin gyis brlabs pa'i gnas/ sa gzhi byin chags shing/ dpa' bo dang mkha' 'gro
ngang gis 'du ba'i gnas/ mkhas shieng grub pa brnyes pa du mas zhabs kyis bcags pa gcig yin skad/ yab ni thar pa bzang po zhes bya ba/ rus mi nyag thugs  rgyud ting nge
'dzin gyis dge zhing/ gzhan phan 'ba' zhig sems pa/ tshong khe skyed la ngang gis 'dzems ste/ dge gnyen gyi sdom pa la ces spras mdzad pa gcig yin la/ yum ni dkon mchog
dpal zhes bya ba/ bcu gcig zhal dang / don zhags kyi bsnyung gnas la thugs dam gyi 'thil mdzad/ thugs rgyud ting nge 'dzin gyis dul zhing/ 'jig rten gyi bya bzhag dang /
klog la mkhas pa/ skabs re zho skrogs pa na dar ba'i nang mar gyis khengs pa dang/ chang sla re la rtsags tshad chang du yong pa rtsol le byung pas grong mi rnams/ 'di rang
mkha' 'gro ma khyad par can gcig yin pa 'dra zer ba gcig yin 'dug pa'i lhums su zhugs pa na/ yum la phyogs bcu'i dpa' bo

dang / rnal 'byor ma rgya mtsho'i tshogs kyis me tog gi char dang/ lha'i sil snyan gyi sgra du ma dang / dbang bskur ba dang/ shis par brjod pa dang/ lha'i bu dang bu mo dpag
tu med pas mchod pa dang/ skye bo mang pos phyag byed pa dang/ lus la nyi ma shar ba dang/ zla ba khong du zhugs pa dang/ de las 'od zer 'phro ba dang/ rin po che'i rkas
la 'dzeg pa la sogs pa'i rmi ltas bsam gyi mi khyab pa byung ste/ de dus 'phags pa'i thugs rje yin pa las gzhan mngal bzung bar yin par ni ma mngon no/ lhums na bzhugs
pa'i tshe na yang/ yum la gnod pa med par/ sku lus yang ba dang/ sems can la tshad med pa'i snying rje rang shugs kyi skye ba dang/ zo mdog bzang zhing / ting nge 'dzin
ngang gis 'char ba dang/ 'jig rten gyi bya ba la blo mi 'jug par gser 'od bam po lnga pa dang / bka' rgyas 'bring gsum la gzigs thog nan gyi mdzad 'dod pa gcig byung 'dug
gsung/ sku ltams pa'i tshe na/ sa g.yo ba dang / gzims khang la nyi ma shar ba dang/ 'ja'i gur phub pa dus mnyam du byung pa yin zer la/ de lta bu'i skyes chen dam pa de/
bsod nams las yin bsod nams skyes zhes par/ grong mis mtshan gsol rkang gnyis gtso bo de/ rgya mtsho'i lo la gser 'od zhal mdon mdzad/ bzang po'i las sad bla ma'i zhabs
la 'dud/ de yang/ khyu mchog ces pa lcags mo sbrul gyi lo/ nag pas nya ba'i tshes brgyad la sku 'khrungs/ bco lnga la phyir mthon/ yab yum gnyis dang/ grong mi khyim mdzes
la sogs pa skye bo mang pos/ rje rin po che'i sku'i dbyibs la brtags pa na/ dbu zlum zhing rgyas pa dang/ yan lag dang/ nying lag rnams ring zhing 'jam la/ shin tu mdzes
shing / yid du 'ong bas/ yab na re/ nga'i bu 'dis 'gro ba la phan thogs pa gcig 'ong par 'dug zer/ gzhan rnams na re/ 'di khyed rang rnams kyi bsod nams las skyes pa yin
par 'dug zer nas/ mtshan bsod nams skyes zhes bya bar grags so/ bshes gnyen pa gcig na re/ 'di skyes bu khyad par can gcig yin par 'dug gsung/ thams cad thugs dad skyes

ba'ang byung/ yum na re/ nyid cag rnams zer ba bzhin/ nga'i bu 'di lus la chags pa nas da lta phan/ sems la sdug bsngal dang / lus la skye 'khur gyi na tsha dang/ bi tsa gzhan
la 'ong ba bzhin ye ma byung/ 'di rang dga' rab gcig yin 'dug rmi ltas yang bzang gsung nas shin du byams par mdzad de/ lo gsum gyi bar/ mar bu ram kho nas gsos/ yum
gyis bsnyung gnas mdzad pa'i phyag gi zhor 'degs dang/ yig ngo yang mkhyen/ oM gsum ma dang/ bcu gcig zhal gyis gzungs rings thugs la zin pa byung pa dang/ yum gyi dgongs
pa la klog mkhas pa gcig slob dgos dgongs nas ri phug cig tu rkyal ba na/ de'i nub mo zla ba sgra gcan gyis bzung/ gro pa byin zla ba'i rim 'gro la 'tshogs/ rje pa gcig
pu nang du bzhag/ der bzhugs ma tshugs par gzigs pas shin du 'jigs par byung/ 'di rgyun du yong pa yin 'dug dgongs nas sang nam langs 'bral la yum gyi sar bros byon/ de nas
yum rang la klog 'don bslabs pas mkhas par mkhyen/ rtsed grogs kyi byis pa gcig yod pa dang klog 'gran mdzad pas/ klog kho bzang par med de  ngas sngar gser 'od la klog
dar byas pas blo la yod pa ston pas/ thams cad nga la ngo mtshar du byed pa byung/ de dus lo bzhi pa yin gsung/dus phyis nga dge bshes dga' rab gcig tu longs yod tsa na/
kho yang / rta gsum re tsam yod pa'i zhor 'dra dga' mo gcig byung 'dug ste/ tshe ring po ma byung par snga mo nas shi 'dug/ nga la dus de rtsa na byis pa mang pos bskor
nas chos shod zer rdo khri re rtsigs nas de'i khar 'jog/ ngas gser 'od re 'don byed pa gcig yod pa yin zhes zhal mnga' nas gsung ngo/ lo lnga bzhes nas 'jig rten dbang phyug
gi bsnyung bar gnas pa'i tshul la lo bdun sbyangs/ bstan pa'i bdag por spyan ras gzigs kyis bstan/ rnam thos sras kyis rgyal mtshan phul la 'dud/ de yang 'di skad thos
te/ 'phags pa 'jig rten dbang phyug zhal bcu gcig pa'i bsnyung bar gnas pa khri tsho gcig btang bas 'phags pa zhal gzigs/

thugs rje dang chus mthu thogs pa med pas/ lha 'dre mi gsum dam la thogs nas ci gsung bsgrub/ bskyed rdzogs la brtan pa thob pas 'od gsal gyi ngang nas shes bya thams cad la
thogs pa mi mnga'/ bskyed rim gyis gzhan snang zil gyi gnoon nus pas 'ga' zhig gis bcu gcig zhal du mngon sum du mthong pa dang/ zhal dgu pa dang/ zhal bzhi pa dang/ zhal
gcig pa sogs sna tshogs su ston pa'i skyes chen rje rang gi sku zhang yin pa'i ches rje gnyag chen bsod nams dbang phyug zhes mtshan yongs su grags pa de'i drung du byon/
dge bsnyen gyi sdoms pa bslangs/ mtshan bsod nasam bzang po zhes bya bar btags/ bcu gcig zhal dang/ don zhags cho ga'i lung dang rjes snang/ gdams pa'i chos skor rnams
tshang par zhus/ de'i tshe chos rje'i zhal nas 'dang rmi lam kyang bzang/ da nang byis pa 'di 'ong pa la lta ba yin 'dug/ 'di'i lus byad kyang shin du legs/ dbang po yang
gsal/ 'dis ma 'ongs pa na bstan pa la phan thogs pa gcig 'ong par 'dug gsung nas/ sems skyed kyi sdoms pa'ang phog/ gdams pa'i gnad mang po gnang/ de nas bzung ste lo
bcu gcig ma bzhes kyi bar don zhags dang/ bcu gcig zhal gyi bsnyung gnas / nya dang/ gnam stong dang tshes brgyad rnams la ma chag par/ yum gyi phyags phyi 'brangs nas mdzad/
de'i dus nas mi ser po gcig gis lag tu rgyal mtshan byin pa dang/ khrus mdzad pa dang/ mi mang po la bum chu 'gyed pa dang/ mang pos phyag byed pa sogs kyi rmi ltas
mang po byung/ de'i rgyu mtshan nam rtags ni/ dus phyis mi mang po'i rab byung dang/ bsnyen rdzogs kyi mkhan po byed pa 'di la lta ba yin 'dug dgongs pa byung gsung/ bcu
gcig lo la dge tshul sdoms pa nod/ skad gcig de la 'dul ba'i bag chags sad/ mdo rtsa phreng rgyud sogs la lo 'ga' sbyangs/ nyi shu'i ngo la bsnyen rdzogs mdzad la 'dud/ de
la 'di skad gsung ste de nas gung lo bcu gcig pa/ lcags mo yos kyi lo la/ mkhan chen rin chen don grub dpal bas gtso mdzad pa'i tshogs pa dge 'dun sgang pa phems

pa na/ chos rje gnyag chen pa'i gsung gis/ kho bo'i tsha bo 'di la mgo sna legs po yod/ tshogs su khrid la/ re zhig spyod lam 'dra ba slobs/ ming nga rang gi btags pa 'di kha
la 'ong/ dge tshul gyi sdoms pa byin gsung/ der rab tu byung ba'i yo byad rnams bsags pa na/ rje pa rang gi a ne gcig yod pa des phrug la byas pa'i stod g.yogs gcig khyer
byung pa la/ mkhen pa'i zhal nas/ spu can chos gos gsum du byin gyis mi slab bya ba yin pas/ 'di phar la bsdus gsung/ 'di 'dul ba'i gda' chad chags pa'i thog ma yin gsung/
de nas slob dpon dpal ldan brtson 'grus pa la gnas kyi bla ma bcol/ 'dul ba mdo rtsa dang/ me tog phreng rgyud kyi gzhung bzung/ slob dpon gzhon nu 'bum la chos spyod
phal mo che'i lung dang/ phyag khrid slabs/ mkhen pa'i drung du/ 'dul ba'i chos nyam pa la byon dus/ 'jig rten sangs rgyas 'byung pa rgya lam ste/ mi'i lus 'di tshegs
kyis rnyed pa yin/ kye ma dad pa dang ni chos nyan pa/'di 'dra bskal pa rgyar yang rnyed par dka'/ ces gsung ba na/ shin tu mad dgongs pa byung/ byang chub sems kyis kun
nas slangs te/ chos kyi ched du yon 'bul ba dang/ 'chad nyan gyi skyon spong ba dang/ dka' spyad la skyo ngal med pa dang/ spro ba dang/ de'i don la rtse gcig tu sems pa
dang/ de'i don rnam par 'byed pa'i shes rab dang ldan pas/ mdo rtsa ba dang/ me tog phreng rgyud dang/ 'od ldan dang/ dge tshul gyi ka ri ka rnams bsan/ thugs su legs par
chud par mdzad do/ btsun chung gi dus thog mar bskor shom gyis gsung/ de'i tshe/ gzhan snang du rnal shin du che ba skabs re tshogs pa'i gdan gral 'grig nas cag di ri ri
byung pa dang/ snal sad pa dang/ gdan dung gi dus snal ma sad par gral mdzes la rngan pa byin gyin gnyid sod zer dgos pa'ang gsung/ de'i dus na/ rnal lam du sangs rgyas
kyi zhing mtha' yas su byon pa dang/ sangs rgyas mang pos chos gsungs pa dang

lha'i longs spyod kyi ltas mo la rgya yangs pa yin la/ gzhan gyis gnyag dbon gnyid po che 'di la ci yang mi stub/ rta bong yin na mgo rna legs pa dga' ba yin zer te/ bkur 'debs
mang du byung pa/ chos rje gnyag chen pas gsan nas thugs log/ da khyod rang re shig la gtor shoms bzhog la chu len bgyis gsung/ de nas tshogs pa'i chu len gyi tshul
zla ba gcig tsam mdzad dgos byung/ phyug rdzi gcig yod pa la rngan pa byin/ 'du khang gi 'gag tshun khos khur/ de nas gzhan gyis skyor te/ zangs ban nga rang gis khur/ nang
gcig skyor mkhan med par/ zangs ban ma theg par skas thung gi kha nas 'gyel/ ban thag gis rke 'gags nas de ru shi/ de nas mkhen don grub dpal ba'i gsung nas/ btsun chung
'di la g.yog ma 'chol/ rkas pa ma byed/ mi res dpus mos byed pa 'ong/ 'dis bstan pa dang/ bsre 'di la'ang phan thogs par 'dug/ snam sras dus gtor la 'byon dus/ 'di'i lag
du rgyal mtshan gtad do/ 'di kho na'i rjes bzhin du 'brang ba gcig 'dug gsung/ shin du dgyes par mdzad do/ tshogs pa'i dgongs kyi chos spyod thus / bzhugs gdan gyi zur
dang/ sku spang du 'jog pa gcig yod/ chos rje 'di shin du thugs la 'dogs pa gcig yin zhal nas gsung/ de nas tshogs rang du 'dul ba mkhas par mkhyen chos kyang bshad  de'i
bshad gsar jo gdan tshogs chen pa dang/ dge 'dun sgang pa gnyis ka la khyad med du mdzad/ tshogs pa dbus phyogs su/ karma pa rol pa'i rdo rje 'jal ba dang/ slob dpon argya
bya bas/ lha sa spo ta rir bkra shis sgo mangs kyi mchod rten rtsig gi yod pa'i rab gnas la spyan drangs tshur phur phebs pa na/ rin chen don grub dpal gyi drung du 'dir
bsnyen rdzogs thugs rjes mdzin par zhu zhus pas/ rin chen pas gnang bar byung ste/ de dus mkhen yon rgyal ba gdan pa la yod pas/ khong pa la slob dpon gyi cho ga thugs
la med pas lan pa yin 'dug dgongs pa rting la log rtog byung gsung zhal nas  gang na'ang mkhen pa'i gsung gis 'dir mi kho par 'dug/ po ta rir slebs 'phral byed pa zhu gsung/
rin chen pa'i gsung gis nga dang khong gnyis bslab tshig ring thung khyad med/ khong dang bstun pa mthad gsung

nas/ po ta rir phebs te/ rnam 'phyang zhes bya ba sa pho khyi'i lo dbyar zla ring po'i dbyar zla gnyis pa'i dkar phyogs kyi gral tshes gsum gyi mtshan mo'i thun dang po la
mkhan po yon tan rgyal mtshan pa dang/ las kyi slob dpon 'dul ba mdzin pa dpal ldan brtson 'grus/ gsang ste ston pa'i slob dpon 'dul ba 'dzin pa gzhon nu 'bum zhes bgyi ba
dang/ dad pa'i dge 'dun bco lnga dang bcas pa'i dbus su/ mngal bzung pa dang/ shol dang bcas pa rtsis pa'i lo grangs nyi shu'i ngo la bsnyen par rdzogs pa mdzad pa yin
no/ chos kyi ma mo ma bslabs thugs chud kyang/ sngon tshe ston pas rang nyid rab byung nas/ ring du 'phur dang lhag spyod rten tshul bzhin/ bshes gnyen rten par mdzad la
phyag 'tshal lo/ de yang/ sngon pas/ lhas sprul ba'i sngon pa las sha na'i ras gos ngur rmrig slangs te/ ka shi ka'i ras phran de la gnang nas/ dpal rang byung du/ bsnyen
par rdzogs par mdzad/ rgyu rtsal shes kyi bu ring du 'phur las ci yang med pa'i skye mched thob/ des kyang thugs ma tshim par/ reng byed kyi bu lhag spyod las srid rtse'i
sems thob/ des kyang thugs ma tshim par/ chu 'o ne ran dza'i 'gram du byon nas brtul shugs ngan pa tshar gcod/ mkha' khyab kyi rin chen la mnyam par bzhag pa dang tshul
mtshungs par/ 'dir yang/ 'dul ba'i sde snod mtha' dag la mkhas par sbyangs shing/ chos sbyin nyon mongs can yin pas/ mdo sogs yang dag ji bzhin ston ces pa ltar/ dbyar de
nang gyongs su 'dul ba gsungs/ de'i ston dang / dgun spyid sbrel nas gzhugs/ thos pa de tsam gyis thugs ma tshim par byams chos lnga dang/ kun las btus dang/ mdzod rnams
kyi gzhung bzung/ dgun smad rnam nges kyi gzhung mdzin gyi yod pa na po ta ri'i gnas po de la dar 'bag na zhing gcig yod pa la lud skyed kyin 'dug pa'i lud phung gi grangs
ma dang mnyam pa'i gzhung shog zin mi zin gyi rgyal byas pas/ nyin gcig rje pas kyang shog gu gcu gsum zin/ khos kyang lud phung bcu gsum

'khyol 'dug/ khos nga la ja nag dum gcig dang/ cha rgyu gcig byin/ nyin gcig dpe cha bzung pa la khe de che ba byung gsung/ 'on kyang/ nga'i shes rab 'di la slob dpon shag
yon gyi 'dzin de 'dra gcig yod na/ nga la dge bshes gcig byar stub pa yod de/ ces kyang gsung ngo/ de nas bde ba can du tshul bzang po yod pa la skad nyan byas slob dpon
gnyis kyi gser zho phyed de byin/ nga rang la zho phyed pa dang/ grogs gcig gis gzhi ni byin de la rten nas/ dge dgongs pang shes seng ge'i drung du phebs/ khong pa chos
gsung pa dang thug/ sangs rgyas rnams las lhag par byas/ de las dge ba'i rtsa ba bskrun/ dge ba'i bshes kyis mgon byas pa/ 'di nyan pa yi snod yin no/ zhes gsung pa'i chos
'tshams na 'dug pas shin du mnyes/ gnyag phu dpon stong log mi byed pa 'dug gsung/ de'i gun de/ phar phyin dang rnam nges bsan/ dgongs ri lung ma chags pa dang/ chos gsan
pa ma chag pa gzhung 'grel gzhan rnams la'ang gzigs rtog re rtsam ma rtogs Ti ka ma bzung/ grogs po gcig yod pa de dang mig mangs kyi rtsed mo rang mdzad de/ skabs re
na Ti ka'i tshal gnag gi 'tshams su 'dir gcig byung na gya 'chags par 'dug dgongs pa'ang byung/ de'i tshe gnyag dbon 'di rtse mo rang la yan nas/ slob gnyer mi byed par 'dug/
'di'i grogs po bsam phu na yod pa rnams la'ang ngo tsha zer ba dge dgongs pa la bzhan dag gis zhu ba byung / dgun chos kyi bzhug stor ja gcig gi steng du/ gnyag phu
dbon po dang gcig longs la sgrog glengs bgyis gsung nas mdzad pas shin du bzang par byung nas skad ma thogs/ ja de grol nas/ gzims chung du khrid/ dpe cha gshor gsungs pas
tshig gcig kyang gshor rgyu med de la skyon pa mang po mdzad/ sos 'di/ dpal ldan bla ma dam pas chos 'khor mdzad pa yin/ khyod kyis khyod rang du ma zad/ grwa pa'i yang
zhabs 'dren par 'dug gang ltar na da 'bungs/ da bzod nga gzhung las la yong pas thabs gcig byed dgos yong gsung nas/ thugs log/ de la shin du bden dgongs nas/ dpyid chos
snga ma ma 'bungs pas/ phar phyin gyi bu Tig gi nyi ma re

la shog gu bzhi re bzung pas chos thogs snga ma 'brel/ dpyid chos rting ma la rnam nges kyi Ti ka 'dir mgon pos mdzad pa bzung pas 'brel ste/ slob dpon kyang shin du gnyes
chos 'khor gyi dus su sgro gleng bzang par grags/ dbus gtsang gnyis su bde ba can pa'i gral bskor ba mdzad/ thams cad kyi gral gshams su bzhugs dgos pa byung/ dgongs pa la
da bzod dpal ldan sa skya pa'i gral skor ba gcig byas nas grwa skor ba byin gyi gral mgor ba dod pa gcig byed dgos dgongs nas gtsang la byon/ bu ston rin po che'i drung
du phar phyin tshar gcig zhu ba de/ da zhag gtsang 'khor nas zhu dgos par 'dug dgongs te/ yar lam ma zhus sa skyar phebs nas/ byang pa ta dben pa sku mched kyisabadag rkyen
mdzad/ chos rje nya dbon kun dga' dpal ba mjal rnam 'grel gyi gzhung bzung nas/ khong pas mdzad pa'i rnam 'grel gyi Ti ka/ deb bcu gnyis nyin par brag zur gcig tu bzhugs
pas/ mtshan po chu srol la rdo rtsugs nas de'i steng du bshar sbyang mdzad/ bzhengs pa dang dmar thom lang ste 'gyel nas dran med du song pa mang po byung/ slob gnyer
gyi 'dod pas lus po'ang gcong gis khyer/ dus phyis mkhan sked la chu thigs thigs 'thig pa 'dra ba'i grang lhang lhang yod pa byung/ chu chen gang yod la ma phyi pa dang/
khog smad du bde rtsa dang/ star kha ma byas pa med gsung/ de nas yod pa gcig deb brgyad ma gcig deb bzhi ma gcig rnams yod pa'i deb brgyad ma de bzung/ de'i dus na/ deb
bcu gnyis yod pa de/ 'phyug mo ston pa bya ba gcig dang/ mi nyag gcig gis deb brgyad ma bzung ba/ rje pa dang gzhan ma bdun yod gsung/ nya dbon pa'i chos grwa na grwa pa
bzhi brgya tsam yod pa'i thal 'gyur 'phen pa la bzang par grags/ mkhen brtson 'grus dpal ba de dus na nya dbon

pa'i do zla yin pa/ kho la rnam 'grel gyi de phyir yul tha dad pa'ang min/ rang gi ngo bo spyod pa na/ rang rig 'bras bu yin par 'dod kyi gzhung dris/ lha shag gi 'grel pa
gzhir bzhag gi sgro glengs byas pas/ shin du bcom par byas pas/ sa skya tshogs su sgro glengs bzang pa'i thog chod cing/ nya dbon pa la rnam 'grel dang/ mngon pa gong 'og
gnyis dang/ dbu ma'i bskor 'ga' re gsan/ der phyi mtshan nyid theg pa'i sgro 'dogs legs par chod nas/ sngar gyi thugs 'phen yod pa bzhin/ dbus gtsang la grwa bskor la byon
dgongs pa na/ sa skya pa'i nya brtson rnam gnyis kyis thog grangs brgya tsho dpon byin gyis bya khra mo'i kha tshun skyel thung mdzad/ da lan khyed drug po 'di grangs
mang rgyu mi 'dug na'ang/ kha shar phyogs la gtad nas phyogs gcig tu 'gro ba la/ khyed tsho las ston pa bzang pa dang/ gra'u cher ma byung pas/ khyed tsho la gral gcig sgrig
dgos la yon tan thams cad bsam gyi mi khyab pa 'dug na'ang/ gnyag phu dbon po bslab pas che bar 'dug pas/ khyed kyi dbu mdzad gyis gsung nas/ karma ba dkon mchog gzhon
nu dang / sangs rgyas 'phel/ g.yag phrug sangs rgyas dpal dang/ gzhan gnyis dang bcas pa'i drug gis gral bskor mdzad de/ po ti ni phar tshad gnyis dang/ kun las gtus dang/
mdo sde brgyan du mdo rtsa dang/ mdzod du gdab de dus po ti mang yod 'dra'i lugs 'di yod na/ rje pa mnga' brgyad rtsam dang/ dkon gzhon la bcu bdun tsam dang/ sangs rgyas
rnam gnyis la'ang mang po yod gsung/ gsang phu dang/ chos 'khor gling du/ karma pas brtsub 'gyur de byed dgos pa byung/ rtse thang du/ bdag chen 'jam dbyangs pas mthong
bskur bsti gnang sbyin rnams khyad par can mdzad de shin du gnyes par byung/ dus phyis dbus pa'i dmag gis lha khang chen mo slangs/ byang pa mnga' zhabs su bcug/ bzang
ldan la'ang dmag gi tho bzan byung dus grwa pa la'ang phan gsung/ de nas rig pa'i gnas lnga dag la brtson par ma byas na/ 'phags mchog gis kyang thams cad mkhyen pa thob
mi 'gyur/ de lta bas na gzhan dag tshar gcad rjes bzung dang/ bdag nyid kun shes bya phyir de la de brtson byed/ ces pa ltar/ gzhan tshar

gcod pa gtan tshig rig pa dang/ sgra rig pa dang gnyis/ rjes su mdzin pa sman spyad dang gzo rig/ nang rig pa'i bston dang lnga las/ gtan tshig rig pa la/ grub pa sde bdun
nam brgyad la/ gtso bo lus lta bu'i bstan bcos rnam 'grel nges gnyis/ rigs thigs dang gsum/ yan lag gi bstan bcos / gtan tshigs thigs pa/ 'brel pa btags pa/ rtsod rigs/ rgyud
gzhan grub pa rnams dang/ sgra'i bstan bcos/ ka lA pa dang/ tsantra pa gnyis ka dang/ snyan dngags kyi bskor dang/ a ma ra ko sha dang/ tshig brgyan dang/ don rgyan
dang / byadakA dang/ gab tshig la sogs bston pa'i me long dang/ gso spyad yan lag brgyad pa dang/ gser 'gyur dang / sku gzugs kyi tshad la sogs pa ston pa'i bstan bcos dang/
nang rig gi bstan bcos mchin kun las bstus la sogs pa mtha' dag la sbyangs pa mdzad/ kun mkhyen gdan pa la bde mchog dril bu pa'i dbang dang/ de'i rdzogs rim rim lnga
dang/ tshe dpag med dze ta ri'i lha gu ma rje dbang dang gdams pa mang du gsan/ bla ma mgon po 'bum pa la/ khro phu ba'i man ngag brgya rdzem  spyan ras gzigs gsang sgrub
dang/ mdo mang/ phal chen/ dkon rtsegs/ lung bzhi'i 'grel pa/ gzhi 'grel dge legs bshes gnyen gyis mdzad pa dang/ rnam 'byed 'grel shakya bshes gnyen gyis mdzad pa dang/
so thar 'grel pa bam po lnga bcu pa dang/ phran tshegs 'grel slob dpon tshul khrims skyabs kyis mdzad pa dang/ zhu 'grel dge ba'i bshes gnyen gyis mdzad pa dang/ 'dul ba
'od ldan dang/ phar phyin gyi 'grel pa de nyid rnam nges dang/ dag ldan dang/ nyi khri snang ba dang/ nyi khri gzhung 'grel dang/ rgyud bla'i 'grel pa thog med kyis mdzad
pa dang/ yang des mdzad pa'i gtan la dbab pa bsdus pa dang/ gzhi bsdu ba/ rnam grang bsdu ba/ rnam bshad sgo lu sde pa sa sde lnga/ kun las gtus dang/ theg bsdus dang/
dbyig gnyen gyi

mdzad pa'i pra ka ra na sde brgyad sogs dang/ shes sprin/ bka' dang/ bstan bcos/ man ngag/ dbang rjes snang la sogs pa mang du gsan/ gzhan yang chos rjes kun chen rin po che'i
rtog stong chen rab 'jams/ sor mo phreng ba bsil mtshal/ gsang sngags rjes mdzin rma bya chen mo te bzungs gral lnga/ gser 'od dam pa mchog tu rnam rgyal/ gser 'od bam
po bcu pa/ gser 'od bam po lnga/ bstan pa spyi 'grel dang/ bka' sdu bzhi pa dang/ bla ma'i rnal 'byor gsan/Teachings from Bla ma dam pa and Theg chen chos rjechos rje rol
pa'i rdo rje la rgyal ba rgya mtsho'i bskor dang/ gdams pa mang du gsan/chos rje dpal ldan bla ma dam pa la/ dus 'khor gyi mdor sdud dang po'i bshad sbyar dang/ 'jam dbyangs
kyi chos skor 'ga' re gsan/dus phyis theg chen chos kyi rgyal po la lam 'bras kyi lam sbas bshad dang/ chos skor mang du gsan cing/ snga mo nas kyi slob bu yin/ yar
la'ang chos kyi 'brel pa phul gsung / kun mkhyen mu srad pa dpal ldan seng ge la rta mgrin yang gsang khros pa'i dbang lung man ngag cha lag dang bcas pa zhus cing/ de
dus tra skad ston pa yin zer ba'i phur pa gcig dang phur pa ra chag mar grags pa gcig dang/ de skor gyi pu ti gcig gnang nas chos chos bdag la 'phrod pa yin gsung zhing/
gdams pa'i gnad mang po gnang ba rnams kyi rnam grangs 'di lta ste/ padma dbang chen gyi skor gyi lung dang/ de'i gtor ma la rten pa'i dbang/ yang gsang khros pa'i rgyud/
'phrin las/ lo rgyus/ sgom khog/ dbang byang/ bsgrub byang/ srog byang/ che byang gnas kyang  rab gnas kyi byang bu/ dpa' bo gcig pa'i mngon rtogs yab yum kyang bsgrub/
gdon bgegs skrag pa'i cho ga/ sbyin sreg gi mngon rtogs/ tshe dbang gi sgom khog/ bkra shis kyi chig rgyud gnas byang gi Ti ka/ bdud rtsi rnam bye/ de sgrub pa'i tho  bar
do'i gdams pa/ zas gtad/ dka' thub/ gtum mo drod kyi dmigs bskor bco brgyad/ rda bro'i zhal gdams shog gril ma/ bskyed rdzogs zung 'jug/ sems bzung ba/ chags dbral ba/ bsdud
bzlog/ mnan pa/ dngos grub bsgrub pa/ gzer ba/ bcod pa/

sam Do pa dam tshig/ lta sa/ rta skad/ dbyug pa/ mdze brtag pa/ gtor ma'i las tshogs bcun/ bde legs spyi 'grel/ pho nya'i skor la/ bsnyen pa/ yung dkar/ khro bo'i dgra bgegs
la thun dbab pa/ lha lnga dang dbral ba/ khrag zor/ gtor sgo dbye ba/ gtor zor/ dbang gi cho ga/ dbang po rab 'bring tha gsum gyi bro/ rta'i rgyu la shugs kyi bros/ ngag
grol phra men 'dzul chog/ lam bsrungs lcags khang ma/ ser bsrungs bka' rgya ma rnams dang/ zhi byed so rig pa gcer mthong/ zhi byed chos chung drug pa/ a ri gdan pa gnad
kyi zhus lan/ so'i shes bya drug skor/ zhi byed rgyud pa phyi ma'i glegs bam gyi dbang/ bde legs bcu gcis kyi bka'/ rten 'brel khang 'jug gi bka'/ lam lnga'i khrid/ gshed
dmar lha lnga'i dbang/ bsgrub mtha' rim pa gnyis/ rab gsal snang ba/ de'i bstod pa bdag 'jug/ dbang chog gi zur 'debs/ don gnyis rab gsal/ sbyin sreg gi cho ga gtor ma/
tshe dpag med dkar po/ yig 'bru gsum gyi bsrung ba/ man ngag gces bsdus/ rjes snang rgya mtsho/ bstan pa spyi'i dpang/ rig gsum spyi'i rigs gtad la sogs pa gsan/ mkhan
chen byang seng pa'i drung du/ man lung gu rus mdzad pa'i sbyor drug gi khrid yig/ mtshan brjod kyi bshad pa ngo sprod sbyar ba/ btsan thabs kyi khrid yig/ de'i nyams khrid/
sbyor drug gi zhal gdams gnyis/ rjed byang/ rlung brgyab 'gren gyi man ngag/ ras chung snyan rgyuud kyi khrid/ 'di la rgyud pa yid bzhin nor bu/ smin lam yid bzhin nor
bu/ grol lam yid bzhin nor bu/ phye na rab gsal rgyas bsdus/ dbang rgyas bsdus/ gshin chog rgyas bsdus/ bsngo ba gsal 'debs thongs su phye ba'i chos bskor bzhi bcu zhe
gcig/ yang 'od gsal 'char ba'i rim pa'i byin brlabs rang byin rlab pa/ rnam rtog 'od gsal/ bdud rtsi byin brlabs/ de rnams kyi rgya gzhung/ rnor bzhi'i khrid/ de'i byin

brlabs/ 'od gsal 'dzin pa'i bsgrub thabs/ 'pho ba'i man ngag/ 'pho ba'i byin rlabs/ bsrung pa byin rlabs/ phyir zlog gi man ngag ches gsang ma/ de'i rgya gzhung rnams dpal
mdzin gyis mdzad pa/ lha lnga la brten pa'i 'od gsal 'char rim bdud rtsi byin rlabs/ rnam rtog 'od gsal/ bcu gsum ma la rten pa'i rnal 'byor bzhi dang/ ting nge 'dzin dang/
lha mo 'od 'chang ma'i 'pho ba'i 'khrul 'khor dang phyir zlo'i byin rlabs/ dgrom pa slob dpal nas rgyud pa'i tshe bsgrub/ ba ri ba'i sgrub thabs rgya rtsa/ a bha ya'i
bsgrub thabs rgya mtsho'i lung rje snang dang bcas pa/ gdugs dkar can gyi bskor/ ba ri ba nas rgyud pa'i gtor chen/ bstan pa spyi'i dbang / rigs gsum spyi'i rigs gtad/ bde
mchog dril bu pa'i rim lnga/ byin rlabs dang bcas pa/ mi g.yo ba bla med lha dgu'i dbang/ rtsa ba'i sgrol ma lha bcu bdun ma'i dbang/ sgrol ma dkar mo yid bzhin 'khor lo'i
mngon rtogs rje snang chos rje'i pas mdzad pa/ sgrol ma btson 'don/ sgrol ma lus dkyil lha nyer lnga ma sgrub thabs 'phags pas mdzad pa/ dbang chog bsrung lung pas mdzad
pa/ khros nag gter ma'i bskor la/ de'i rjes snang rgya gzhung/ rgyud gsang sgrub/ 'grel pa tshe bsring/ 'chi slu/ bsam sgrub/ mkhas spyod gnas pa/ grong 'jug/ mi snang
pa sgrub pa/ 'jig rten gzhan du 'gro ba/ rdo rje khol sgrub/ bu mo 'gugs 'dod/ bsad thabs/ gso thabs/ chu 'phrul gtod pa/ ser 'bebs/ mkha' 'gro'i skul/ phag mo'i gsal 'debs/
gnad 'bebs/ gsang sgrub/ bstod pa/ mtshams spyod rnams dang/ khros nag bka' ma'i chos bskor la/ dbang chog/ lha bcu gsum ma'i sgrub thabs/ lus dkyil/ tshogs mchod/
yi ge bzhi'i don/ mkha' 'gro'i tshe 'phel sogschos sna nyi shu/ sku gsum gyi bsgrub thabs/ las tshogs nyer lnga/ de'i zhal shes/ khyad 'phags shin du gsal ba'i yi ge'i gnad
rlung lnga'i sgom thabs/ rme bshag/ thor bu ba'i yan lag brgyad/ phyi nang gsang gsum gyi rab gnas/ sbyin sreg/ ro sreg/ tshe 'das kyi cho ga/ drag po las bsad pa/ gsang
ba kha sgyur/ dbang bshad so lnga pa/ Ta ka ba'i gnad

yig/ mi mo dgug pa/ bdud rtsi sin rDu ra'i sgrub pa/ bcud len/ dbang po tham lo bcu drug gis sangs rgyas ba'i yan lag/ lha mo 'od zer can gyi sgrub thabs 'phags pas mdzad pa/
de'i gzungs phyag rdor u tsarya'i brgyud/ klu grub kyi rgya gzhung/ las tshogs/ rjes snang dang bcas pa dang/ 'jam dpal mtshan rjod phan yon dang bcas pa/ dus 'khor rgyud
phyi ma'i snying po/ dus 'khor gyi skol rgyud/ mdor bsdus dbang gi rab byed/ kyai'i rdo rje'i rgyud rtag pa dang le'u bcu pa dang/ 'og ma le'u bcu gcig pa/ bshad rgyud
mkha' 'gro ma gur le'u bco lnga pa/ bshad rgyud dpal sam bhu Ti/ de'i rgyud phyi ma/ kyai'i rdo rje'i sku gsung thugs gsang ba'i mdzod/ de kho na nyid kyi sgrol me/ phyag
rgya chen po theg ge zhes bya ba rnal 'byor ma'i rgyud/ dpal ye shes snying po zhes bya ba rnal 'byor ma'i rgyud/ de'i sku rgyud snying po bcu bzhi pa/ ye shes thig ge
rnal 'byor ma'i rgyud phyi ma dang/ phyi ma'i phyi ma le'u nyer dgu ma dang/ bde mchog nyung ngu'i rgyud le'u lnga bcu rtsa gcig ba dang/ bde mchog bshad rgyud mngon brjod
dam nges brjod bla ma'i rgyud le'u drug bcu rtsa dgu pa dang/ dpal rdo rje mkha' 'gro dang rnal 'byor ma'i kun spyod/ mkha' 'gro rgya mtsho'i rgyud le'u lnga bcu rtsa
gcig pa dang/ dpal bde mchog sdom 'byung gi rgyud le'u so gsum pa dang/ he ru ka mngon par byang chub pa zhes bya ba rnal 'byor ma'i rgyud le'u zhe bzhi pa dang/ phag mo
mngon byung gi rgyud le'u bcu pa dang / le'u gnyis pa/ de'i bshad rgyud phyi ma mngon par 'byung gi rgyud le'u med pa/ rnal 'byor ma bzhi'i kha sbyor gyi rgyud/ rig pa mdzin
pa'i rdo rje rnal 'byor ma'i sgrub thabs/ sgyu 'phrul chen mo zhes bya ba'i rgyud le'u gsum pa/ ra li'i rgyud le'u bcu pa/ bde mchog ra li'i rgyud so gnyis ni/ gsang
ba rdo rje'i rgyud chen/ gsang ba thams cad gcod pa'i rgyud rgyal/ nam mkha' dang mnyam pa'i rgyud rgyal/ nam mkha'

chen po'i rgyud rgyal/ sku gsung thugs kyi rgyud rgyal/ rin chen phreng ba/ dam tshig chen po/ stobs po chen po/ ye shes gsang ba'i/ ye shes phreng ba'i/ ye shes 'bar ba'i
thams cad gsang ba'i/ zla ba'i phreng ba'i/ rin chen 'bar ba'i/ nyi ma'i 'khor lo'i/ ye shes rgyal po'i/ rdo rje mkha' 'gro ma gsang ba'i/ gsang ba me 'bar gyi/ gsang ba
bdud rtsi'i/ drud do rgyan gyi/ 'khor lo sdom pa rdo rje rgyal po'i/ ye shes bsam pa'i/ chags pa'i/ mkha' 'gro ma'i/ zla ba'i phreng ba'i/ gsang ba 'bar ma'i/ dpal rdo rje
'jigs byed rnam par 'joms pa'i/ me'i phreng ba'i/ rdo rje grub pa dra ba'i sdoms pa'i/ stobs chen ye shes rgyal po'i/ 'khor lo sdoms pa'i rgyud rgyal drud dor gyi rgyan
gyi rmad du byung pa/ dpal rtog pa med pa'i rgyud rgyal po/ bde mchog nam mkha' dang mnyam pa'i rgyud ri gi a ra li/ nam mkha' dang mnyam pa/ sangs rgyas mnyam sbyor/ de'i
rgyud phyi ma/ gdan bzhi'i rgyud/ de phyi ma'i rgyud/ de'i las sbyor/ rdo rje bdud rtsi'i rgyud/ sangs rgyas thod pa/ zla bas thig ge'i rgyud/ gsang ba 'dus pa zhes bya
ba le'u bcu can pa/ de'i rgyud phyi ma/ de'i bshad pa'i rgyud/ rdor phreng mngon brjod rgyud thams cad kyi snying po rnam par che ba/ dgongs pa lung ston/ ye shes kun
legs btus/ lha mo bzhis zhus pa/ rdo rje snying po brgyan gyi rgyud/ gzhon nu gdong drug gi rgyud/ rtog pa bdun pa/ rtog pa gsum pa gtam rgyud dang bcas pa gshin rje bshed
dmar po'i rgyud/ gtum mo khros chen/ rnam snang sgyu 'phrul dra ba/ phyag na rdo rje gos sngon can drag po gsum 'dul/ gsang rgyud drag po gsum 'dul/phyag na rdo rje gos
sngon can gnod sbyin drag po me lce'i rgyud/ phyag na rdo rje gsang ba mngon par bstan pa de'i rgyud rgyal/ rdo rje snying po me lce dbab pa/ rigs 'dzin mgon po le'u lnga
bcu pa/ bcom ldan ra gcig pa/ mgon po dngos grub 'byung pa/ de bzhin gshegs pa thams cad kyi de kho na nyid bsdus ste mnyam par ston

pa rtsa ba'i rgyud dum bu bzhi pa/ phyi ma/ phyi ma'i phyi ma/ rgyud nye bar bsdus pa dang bcas pa/ de'i bshad rgyud rdo rje rtse mo/ thams cad gsang ba'i rgyud/ 'jig rten
gsum las rnam par rgyal ba'i rgyud/ ngan song sbyong rgyud rtag pa phyogs na pa/ dpal mchog dang po zhes pa/ dum bu dang po sher phyin gyi dum bu dang/ gnyis pa rtsa ba'i
rgyud/ rgyud phyi ma/ dum bu dang po dang gnyis pa'i rtogs pa thams cad bsdus pa rgyud dum bu gnyis pa/ rtog pa thams cad kyi rgyud/ phyi ma'i rtsa rgyud/ gsang ba ras ris
kyi cho ga/ nyog pa sgrub pa'i mchog dang/ phyag rgya'i rgyud thams cad kyi don gtan la 'bebs pa/ gsang ba'i cho ga dang/ rgyud nye bar bsdus pa/ dpal sku gsung thugs
gsang ba rgyan gyi skod pa'i rgyud/ rdo rje snying po rgyan gyi rgyud/ bsang ba nor bu thig ge nor bu thig ge'i rgyud/ rnam snang mngon par byang chub pa rnam par 'phrul
pa byin rlabs kyi rgyud/ gsang ba mchog gi rim par phye ba/ phyag rdor dbang skur ba/ dam tshig gsum bkod/ bde legs bdun gyi smon lam gyi khyad par rgyas pa/ sman bla'i mdo/
'jam dpal rtsa rgyud/ dpa' bo gcig sgrub/ 'jam dpal la sangs rgyas kyi bstod pa/ bu mo bzhis bstod pa/ zhal nas gsungs pa'i gzungs sogs dang/ rdo rje phur pa'i rtsa rgyud/
nag po chen po'i rgyud le'u lnga bcu pa/ be durya'i 'od kyi gzungs/ nor bu rgyas pa'i gzhal med khang/ me kha la'i gzungs/ thugs rje chen po padma dra ma'i rgyud/ don
zhags kyi cho ga zhig mo/ zhal bcu gcig pa'i snying po/ padma cod pan gyi rgyud/ 'jig rten dbang phyug gi rtog pa/ kun tu bzang po/ nam la kar Na tha  ha ma mgri ba rnams
kyi gzungs sogs gzungs 'dus tshang ma/ phyag rdor rdo rje sa 'og/ gos sngon can gyi rgyud le'u bcu gsum ma sogs dang/ phyag rdor 'byung 'dul gyi bskor/ rnam 'joms kyi
gzungs/ rdo rje ri rab kyi gzungs/ gos sngon can gyi rgyud le'u bco lnga pa / rdo rje mchu/ rdo rje gnam lcags/ 'phags pa lcags mchu/ rdo rje gtum po/ gsang ba rgyan gyi
rgyud/ gtum po phyi ma'i rgyud/

stobs po che'i mdo/ sprin gyi/ rdo rje 'jigs byed kyi/ bdud rtsi thal sbyor gyi/ rme rtsegs kyi/ gegs sel ba'i/ phyag na rdo rje rig pa mchog gi rgyud phyi ma/ rig gsum spyi
rgyud/ mi g.yo ba'i gsang rgyud chen po/ de'i stobs dpag med bltul phod pa 'dul bar gsungs pa/ mi g.yo'i gzungs le'u dgu pa/ rtog bsdus le'u bcu pa/ sgrol ma ku ru ku le'i
rtog pa bzhi pa/ sgrol ma'i rgyud la sna tshogs bstan pa/ de'i mtshan rgya gnyis/ de'i gzungs/ de'i 'jigs skyabs/ legs sgrub kyi rgyud/ dgongs rgyud/ lha mo sgra dbyangs
la bstod pa/ lha mo dpal lung bstan pa/ dpal chen mo'i mdo/ de'i mtshan bcu gnyis pa/ 'od zer can zhes pa'i gzungs/ 'od zer can 'byung ba'i rgyud lnga/ sha ba ri'i mdo/
de'i gzungs/ rdo rje lu gu rgyud kyi rtog pa/ bskul byed ma/ dug sel/ 'phags pa dbyig ldan/ spyan 'dren rgyud gsum pa/ tshe dpag med kyi mdo dang/ snying po che'i gzungs/
yon tan mngags pa dpag tu med pa sogs bya spyod du gtogs gzungs 'dus sam gzungs 'bum du grags pa byin 'grel bas rnam grangs nyi brgya lhag cig zhus shing/ gzhan yang
/ lung dang man ngag mang po nos pa'i bla ma sku drin che ba gcig yin gsung/Teachings from Sa bzang ma tichos rje sa bzangs ma ti paN chen pa la gshed dmar lha lnga'i dbang
dang/ shin tu spros med kyi bskor tshang ba dang/ gzhan yang dbang lung man ngag/ sgra dang/ snyan dngags rgyud bla sogs mang du gsan cing/ dus phyis bzang ldan gyi zur
chos pa mdzad dus/ chos rje der phebs nas mchod rten la skor ba gcig mdzad gin 'dug pa'i sar byon/ rje pa 'dir tsam cig bzhugs na zhus pas/ nyid ci mdzad gsung/ sbyor drug
gcig zhu bsam zhus pas/ de tsam gcig gdod gsung/ 'o na thugs rjes 'dzin par zhu zhus pas/ de ga nas skyabs 'gro chog sgom la bzhugs/ sgom khang du bzhugs yod pa'i nam
tho rang pa gcig gzigs snang la/ chos rjes pas thang rkya gcig mdzad/ phyag gnyis ka'i phrag pa nas 'khrig ma'i bar/ phreng ba

rigs mi 'dra ba du mas gang ba'i phyag gnyis kas ka pA la chang gis bkang pa gcig bsnams nas/ nyid 'di gsol gsol gsung/ nga jo gdan yin pa la btung bas mi 'ong ngo tsha dgos
pa gcig thugs pa 'khrungs kyang/ bla mas gnang ba yin pas mthung dgos dgongs nas gsol bas/ zhal gyi zur phug du dum re bo rnal sad dus zhal na yar kyur dri chil ba 'dug/
de'i nang zhogs nam langs pa na/ chos rje phebs nyid e bde gsung/ nga'i kyur dri 'di chos rjes e tshor na dgongs pa'ang byung/ de'i nyams snang chos rje la'ang zhus/ de
nas gzung ste gsang sngags phyi nang/ rgyud sde gong 'og/ theg pa mtho dman gang la'ang phyogs ris med par blo gros rgyas pa gcig byung/ 'od gsal gyi snang ba'ang rgyun
chad med/ chos rje la'ang sangs rgyas dngos kyi 'dus shes bskyes/ de nas bzung ste/ dbang lung man ngag mang po gnang/ shin du mnyes par mdzad do/ chos rjes rgyal sras rin
po che'i drung du/ smon 'jug gi sdoms pa blangs/ blo sbyong don bdun ma dang/ don rgyad ma dang/ mtshan byang 'khor lo dang/ rma bya dug 'joms dang/ sems dpa'i rim pa sogs
blo sbyong gi bskor dang/ spyod 'jug tshar gcig bsan/ gzhan yang gdams pa mang du thob gsung/ chos rje phyogs thams cad las rnam par rgyal ba'i drung du dus 'khor yongs
rdzogs kyi dbang dang/ sbyor ba yan lag drug rdzogs par zhus/ dus phyis se mkhar chung du dus 'khor gyi rgyud gsan/ de'i dus chos grwa na gsa' ga li 'grems pa gsum rgya
rtsam dang/ gsol ja ba rgyugs pa'i chos dpon brgyad bcu rtsam yod pa'i nang na dus kyi 'khor lo'i tshul la mkhas par grags/ rgyud rdzogs pa dang/ rje'i zhal nas kho bos
shes pa'i bshad pa de rtsam yin/ khyed rnams so so nas rgyud kyi dgongs pa dang/ grub mtha'i rnam bzhag re bzhog la yig chung re khyer byon/ kho bo'i sems dang gang mthun
pa de la the tshom byed pa yin gsungs pas

mkhas pa thams cad kyi shog dril re phul/ nang par de 'dis kho bo'i grub mtha' go 'dug gsung nas/ nga'i shog dril de la phyag rtags mdzad byung gsung/ 'di ni rtsa ba'i bla
ma rnams kyi nang nas mchog tu 'dzig par 'dug go/ thos bsam sgom las skad cig ma yengs par/ 'chad rtsod rtsom pas bstan pa gsal bar mdzad/ sdom gsum nor bu mig 'bras bzhin
du bsrung/ rgyal sras gtso bo chos rje'i zhabs la 'dud/ pha rol phyin dang rdo rje theg pa yi/ bka' dang bstan bcos bsgrub thabs man ngag gi/ nyan bshad mthar phyin bshad
grwa sde btsugs nas/ paN chen khri mnan ring lugs bskyangs la 'dud/ de yang 'di skad gsung ste/ byang pa 'jam dbyangs nam mkha' rin chen gyis bzang ldan gyi chos grwa
gzigs nas/ drung nas zur chos pa gcig la bskos/ btsun chung bcu drug sprad/ de la rten pa'i nyan bshad lo bcu gcig bar mdzad/ rting su chos sar grwa pa gsum brgya rtsam yod
pa byung/ da lta'i byang pa bsod skyabs 'di dang/ chos rje mchog bzang legs pa'i blo gros su grags pa 'di/ 'chad nyan 'jog 'tshams kyi btsun chung re yin gsung/ de dus
bzang ldan gyi zur chos dang/ ser chen gyi mkhan po sbrag gi yod/ chos rje paN chen pa la/ phag mo thon 'byung gi rgyud nas bshad pa'i phag mo shes rab gsal byed kyi rjes
snang dang chos skor gsan/ cung gi phul skor de shed na/ la ru ba'i phug par grags pa'i brag phug dung gi khog pa 'dra ba'i steng na phug pa yod pa re bas bkag na mun pa
thub pa/ de gsal na phyag dpe gzigs la nang yangs pa/ mdo na bla g.ye thog yod pa gcig yod 'dug pa der/ lam 'bras kyi 'khrul 'khor dang / phag mo'i bsnyen bsgrub mdzad
de/ der zhal gzigs par ni grags/ rje pa rang ni mi gsung ngo/ de dus slob dpon bzang pa btsun chung du yod 'dug pa'i rtog pa la/ mkhen gnyag dpon 'di 'babs 'dod

pa yin pa 'dra/ mal gyi 'og na ni dor ma gcig bcug 'dug/ tho rangs kha ni skyo glu rang len gyi 'dug/ ci na bsam pa byung gsung/ de'i dus phag dkar gyi bstod pa 'di gsungs
pa yin par byung ngo  de nas rdo rje rnal 'byor ma'i zhal gzigs par yang grags/ mkhas mnyam pa mang po yang 'dus de rnams la / gang la gang 'dul gyi gdams pa 'dren pa'i theg
pa gsum po dag bcom ldan nges par gsungs legs na/ rgyu 'bras lhun grub du phyod cing/ sangs rgyas gzhan nas mi 'tshol ba'i/ nges pa'i theg pa cis ma gsungs/ zhes pa'i
lan du/ rgyu la mos pa rgyu chos kyi/ 'khor lo rab tu bskor byas nas/ rdo rje theg pa'i nye lam zhig/ ma 'ongs dus su 'byung par 'gyur/ zhes gsungs pa'i don thugs la bzhag
nas/ sgra don du gnyer ba la sgra'i bstos dang/ tshad ma don du gnyer ba la tshad ma/ byams chos don du gnyer ba la byams chos/ mngon pa gong 'og don du gnyer ba la mngon
pa/ 'dul ba don du gnyer ba la 'dul ba/ snyan dngags don du la gnyer la snyan dngags/ dbang dang man ngag don gnyer du la dbang dang man ngag/ mdor na/ gang la gang 'tsham
gyi gdams pas gdul bya rnams tshim par mdzad de/ 'chad nyan kyang shin du 'phel/ gra dpung kyang che/ dpon rnams kyang thugs la 'dogs pas/ gra pa byin she mo che zhing/
kha grag drags pa'i stobs kyis/ cung byang chub sems kyi bsam blo dang 'gal dgos kyis thugs skyo ba'ang byung/ cung pa chos gzhon bya ba dang/ gra pa rnams thug/ rgya
'dre chen po sbyar/ 'jam dbyangs pa la zhal lta zhur byon pas 'jal kha ma gnang pas/ thugs mug nas/ chos kyis 'byor kyang nor spyod dang mi ldan zhing/ bden tshig yod kyang
zhu ba'i skabs med la/ nyes pa med kyang nag can gnyag phu pas/ zhu ba'i tshig 'di bcung zad gsan par rigs/ chen po 'bi ma la la 'bul grogs bcol/ rang

bskul ma'i tshig spyad 'di mdzad pa/ da cis kyang dgos pa med/ 'jig rten chos brgyad spangs pa'i snying nas rang chos gcig byed/ de thog mar yul phyogs spong pa gal che bar
'dug pas/ phyogs geg mo zhig tu 'gro dgos dgongs nas/ chos byed kyi gra pa re'ang zla grogs la 'tshol gyin yod pa'i skabs su/ nang gcig bzang ldan gyi gzims chung gcig na
bzhugs pa'i tshe rmi lam du/ nam mkha'i mthongs ya'i na/ khri chen po gcig gi steng na/ khra phung phung pa gcig 'dug/ de la 'dzeg pa'i rkas rings gcig gtsugs 'dug pa la/
mi 'ga' re e thar lta yin 'dug/ de rnams na re/ khyod 'dzegs dang zer/ de la 'dzegs pas rtse mor sleb der ltas pas/ thub pa'i sku gcig dang dung dkar gnyis 'dug der gcig
bus pas/ de'i sgra yis stong khams thams cad khyab pa gcig byung pa rmis gsung/ de dang dus mnyam par jo gdan pa rnams kyis mkhan po'i zan hril byas/ zan hril rje la byung
pa dang dus mnyam par 'dug gsung/ yang sa skya tshogs na dge bshes sgres pa la/ nya dbon pa dang / mchad nyan pa'i bar shar ba la rje dang/ gra pa'i nang na/ karma ba
dkon gzhon dang / gzhon pa la mkhen sangs rgyas dpal dang/ slob gnyer ba rnams kyi khrod na red mda' jo btsun gzhon/ blo ba ston pa bzang par grags pa yin zhes gzhan rnams
slong pa yin 'dug/ de dus karma ba dkon gzhon dang/ rgyud bla'i dgongs don gyi cha la tshogs su sgrogs gleng mdzad/ rje pas rgyud bla'i 'grel pa'i lung gcig drangs nas/
lung khyab kyi 'khor gsum lan med gcig mdzad pa na/ dkon gzhon na re/ lung de 'dra 'grel pa na med/ 'grel pa'i stod smad byin nga'i blo la yod zer ba byung pa la/ gnyis
ka'i chos gos 'jam dbyangs pa'i phyag du bzhag/ 'grel pa na yod med kyi rgyal byas/ 'grel pa slangs nas gzigs pas gsung bzhin du 'dug nas/ rje pas gral la chos gos khyer
nas rgyugs pas/ khong pa 'u thug byung/ der 'jam dbyangs pa na re 'dir thong dang nga yis

lta'o zer/ 'grel pa phyag du phul bas/ khyed gnyis ka bden par 'dug/ 'di stod ya gi la rnyed pa yin 'dug zer/ chos so tha dad du gtad/ de nas gzung ste/ grub mtha' cha la brtsod
dgos pa mang du byung kyang pham ma myong gsung  slob gnyer gyi dus sha dum re za yi yod pa/ nam gcig 'jam dbyangs pa na re/ jo gdan gyi ska gseb nas gri bton sha za
ba 'di rang 'jigs gsung pa shin du ngo tsha/ de nas dkar gsum dang/ stan gcig gi dang tshugs 'di 'chor ma myong gsung/ mdor na bslab pa gsum la gces spras mig gi 'bras
bu ltar mdzad pa yin 'dug go des na rnam 'phyang zhes bya ba sa pho khyi'i lo la bsnyen par rdzogs pa nas bzung ste/ zhi ba zhes bya ba sa mo bya'i bar lo bcu gnyis kyi ring
la/ phyi nang gi slob gnyer mthar phyin par mdzad/ de nas/mig dmar zhes bya ba shing pho byi ba'i lo'i bar lo bco lnga'i ring la/ mtshan ni theg pa'i bshad nyan mdzad/
bzang ldan dge 'phel zhes pa'i bshad grwa'i rgyun tshugs/ mchad nyan gyi sgo nas sangs rgyas kyi bstan pa gsal bar mdzad pa yin no/Invited by Gong ma grags pa rgyal mtshande
nas/ sgom gcig rang byed du 'gro dgos pa'i 'dun pa drag po yod pa'i dus su/ sne gdong nas gong ma mi dbang chen po grags pa rgyal mtshan dpal bzang po'i bka' lung gdan
drangs/ tshogs kyi dbu mdzad la 'bod mi byung pa/ 'bros par rtsams na'ang/ la stod byang pas/ bka' lung gi 'jigs pa ma bzod par 'bros sa ma rnyed par dbus la yong dgos
pa byung/ mar lam phung po ri bo che'i thad kyi thang de la yong dus/ nam mkha' dang rig pa dbyer med du 'dres nas/ 'jig rten gyi khams byin sems kyi khyab pa snang ba
thams cad rang gi sems su song nas/ snang sems dbyer mi ched pa'i nyams rda phyags phyed tsam gyi bar du byung gsung/ rin dpungs su phebs/ de nub/ slob dpon nam rgyal bas
chos kyi 'brel pa zhus/ de na ngur rmig dngos la byon pa'i lam khar/ skyog po dgon pa'i

bla ma gcig la/ thod pa mtshan gser gyi mdog yod pa'i khyad par can gcig yod pa de/ sang 'di na mar rta mgrin gyi sprul pa gcig 'byon par yod pa de la phul zer ba'i rmi lam
byung/ sang de lam khar dgugs pas rje pa dpon slob byon dang 'jal/ gzhan ni su ma byon 'di ga yin par 'dug zer nas thod pa phul/ rta mgrin chos bskor 'ga' zhus gsung/ thod
pa de dus phyis slob dpon bsod rgyal gyi go ma chod par pho rog gis khyer nas cag 'dug/ de nyin yul lha ba dpon sa pa bu chung tshe ma gnyis 'dug pa'i gcig gis sgra mi
shes pa la/ rje pa dpon slob 'jal du yongs byin rlabs zhus pas/ sgra mi shes pa de'i ral lu na bzung/ khar zhal chab btab pas hags hags zer/ de 'phral la sgra zhes pa byung
nas shin du dad par gyur ste sbyin bdag gis gtso bo byas/ byis pa de gnyis ni/ da lta'i dpon bzang pa dang / dpon skyid pa gnyis yin par snang/Visit of Gong dkarde nas
gong dkar du phebs de dgongs gzhis kha na/ zul phu ba dang / gsang phu gling stod smad/ bde ba can rnams kyi gdan sa ba'ang byon 'dug pa dgongs ja gcig la mnyam po byung/
thams cad la gos 'bol sum stan snyel 'bol dang bcas pa re 'dug/ chos kyi 'brel gtam byung/ rje pas/ bde bshegs snying po'i bshad pa dang/ gzhan pa stong gi grub mtha'
bskyangs pas/ drung ge sar chos rgyal ba mnyes te/ sang zhogs kho rang gis spos phor gyis gsus/ bzhugs khri'i g.yas su gos 'bol gsum rtsegs nas 'dug pa la/ zhu ba phul bas
ma gsan/ "khyod rang tshogs kyi mkhan po byed na'ang gyis yon bdag ngas byed pa yin/ mi byed na'ang bzhog/ nga'i rtsa ba'i bla ma de khyed la 'chol ba yin" gsung nas/ gdan
de la sdod dgos pa byung gsung/de nas yar lung du phebs/ de gong than pa chen po byung 'dug pa la/ sleb pa'i dgongs char chen po bab pas/ byin gyis dge 'dun sgang pa'i
mkhan po so ma gcig

phebs yod 'dug pa'i skyos ma yin zhes glang ba'ang byung/gung lo bzhi bcu bzhes pa'i dus/ mi dmar zhes bya ba shing po byi ba lo'i chu stod zla ba la/ skal bzangs kyi sangs
rgyas bdun pa rab gsal zhes bya ba 'tshang rgya bar lung bstan pa'i paNDi ta chen po shakya shri bha tra'i khri mnan nas/ stan gcig gi ring lugs bla na med pa skyangs te/
myos ldan zhes bya ba sa mo yos kyi smin drug zla ba'i bar tshogs pa'i mkhan sa bzung/ mkhan por bskos pa'i zhogs/ rtse thang pa'i slob dpon gzhon pa ston pa bzang por
grags pa gcig dang sgro gleng mdzad de/ thal 'gyur rgyal ba'i nga rgyal bskyes nas grub mtha' bshad pa dang/ skyong lugs 'di 'dra gcig dgos pa yin/ spyir mdo rgyud mtha'
dag gi dgongs pa shes pa/ rig pa'i gnas lnga la sbyangs pa/ theg pa gsum gyi rnam bzhag/ grub mtha' bzhi'i 'dod tshul yi dam lha'i snang ba thob pa/ sgom pa'i nyams myong
/ de rnams la so sor 'byed pa'i blo phyogs lhung dang bral ba gcig dgos pa yin/ gral la gong nas dbon zhang gi thog grangs pa'i dpon skya 'jigs su rung ba mang po dang/
dge 'dun tshogs pa'ang mang por yod/ sgro gleng gi 'phro ma chod par/ ya gtam ran byung pas/ de 'phral gtam bshad rgyas pa btang pas/ byin ha las pa dang/ 'ga' zhig ngo 'tshar
skye ba'ang byung gsung/ me tog 'thor ba'i dus/ phyi na yod pa rnams kyis gzigs pa la/ pho brang sne gdong la 'ja'i gur phub pa dang/ me tog gi char babs pa sogs mthong
pa'ang byung 'dug zer ro/ ri phran dbus na lhun po ji bzhin du/ bstan 'dzin dbus na rtsod bral lha nge ba/ chos mthun dri ba byung tshe spobs pa rgyas/ mi 'jigs mnga'
bsnyes chos rje'i zhabs la 'dud/ de'ang 'di skad thos te/ sngar kha ma bzo ba la brten nas/ phra dog skyes pa dang/ grub mtha' sdang zhugs byed pa mang du byung pa'i rtse
thang pa rnams

kyis gros byas/ khong pa ston pa bzang po gcig yod 'dug ste/ kha po de che grags pas/ khyed slob dpon sangs rgyas rgyal pos rma phebs pa gcig e yong ltos zer nas/ bsam blo
ma khyer de byung/ khong gis gzhung gcig kyang dris/ dri ba mang pa'ang mdzad/ de la gzhung stengs kyi thal gyur gcig/ stobs mtshungs pa gcig/ tshig 'khri gcig dang gsum
byas/ kha sang gi kha pho de thon zer/ en khong gi gnad de ma go 'dug pas/ gzhung rgyab/ stobs mtshungs/ tshig 'khri gsum la/ thal gyur gcig stobs mtshungs gcig/ tshig 'khri
gcig dang gsum btang pas/ 'khor gsum khel/ khong pa shin du mam par byas/ de nas byin gyis khong la rtsod mi phod par 'dug zer nas/ jo gdan ston shag pas zhu ba po'i
thil mdzad/ theg pa gsum dang/ bslab pa gsum dang/ rgyud sde bzhi dang/ grub mtha' bzhi dang/ mdo sngags kyi khyad par sogs/ theg pa so so'i 'dod tshul dang/ dgongs pa gang
yin/ shin du zab pa bde gshegs snying po'i dri ba sogs mang du bkod pa'i dri ba byung pa la dris lan legs bshad rgya mtsho mdzad/ thams cad kyi tshad mar 'dzin/ dus phyis
kyang/ paN chen nas deng sang gi bar la tshogs pa sde bzhi la mkhas btsun bzang gsum sogs gang gi cha nas kyang/ rje rin po che las 'jigs pa ma byon par 'dug zhes byin
zhal 'cham par 'dug go/ rta dpon a dge ba'i gzhi ba la/ rgyal po gcig gis bdag byed pa byung/ der gral lnga'i dbang tshar gcig byas/ kho rang skor dang/ sko la bsrung pa
btags pas/ rgyal pos ma rnyed par/ dus phyis gnod pa med cing/ de'i grags pas/ nad pa gang yod kyi sar/ dbang dang gdams pa gnang pa la phebs dgos pa byung ste/ thams cad
la phan

thogs pa byung gsung/ yar 'brog hyeng du chen po rtsa yon yin na'ang/ grub mtha'i phyogs zhen byas/ mkhan chen sangs rgyas dpal ba dang/ bde gshegs snying po'i cha la rtsod
pa mdzad de/ rtsod yig grwa sa byin du 'grim/ gang rgyal ba de la gnyis ka 'jug dgos zer/ bstan pa dpang du gtsugs pa'i rtsod pa byed dgos byung pa la/ sang pa na re/ sems
cad gyi rgyud kyi bde gshegs snying po dang/ de bzhin gshegs pa'i rgyud kyi bde gshegs snying po de gcig gam mi gcig zer/ dbyer med byas pas/ srab khas len med na/ mthur
ltag rkon byed zer nas/ de gnyis gcig pa'am tha dad gang rung du thal/ dngos 'gal bar na phung gsum med pa'i phyir zer ba la/ bden pa gnyis der thal/ de'i phyir byas pas/
'dod zer/ 'o na 'dod byas pas/ mthur ltag rkon e byung zer/ nged kyis gcig pa dang mi gcig pa gang du'ang khas ma blangs/ gsung ba sogs kyi rtsod yig bkod/ khong pa shin
du pham par mdzad/ byang phyogs pa dpon yig nam mkha' bya ba'i lag nas yi ge blangs/ mgyogs par bris 'dug pas/ de 'phral hyeng ngu ba byon nas gtod/ yi ge de bzhog la
da mdzod zer/ sang pa'ang/ de bzhog la da byed zer/ kho yon mchod gnyis 'tshabs byung pa la/ gdod nas rgyal ba rgyal ba'i snying po rgyal/ khyod smra rgyal po rgyal bar
shes pa'ang rgyal/ rgyal po bde bar gnyid gcig log pa na/ pham po gnyid med 'gre log byed pa'ang mthong/ de lan de yin phyis cig lta'o zhes/ phyis kyang de yi yang phyis
lta'o zhes/ pham pa phal cher tshig gi lhag

ma 'jog/ tshig gzhug de yi ma mtha' thug med 'gyur/ sbad 'dre de yi nus pa de ltar bas/ byad mkhan 'ga' zhig tsab tsub langs pa'ang bden/ zhes pa bris nas yod tsa na/ slob
dpon shag yon na re/ 'di 'dra mdzad na rgya ches 'gro/ mi thad zer/ de nas yi ge bsdus pa yin gsung/ gzhan yang rtsod pa byas pa la pham pa 'ong ma myong gsung ste/ rnam
grangs mang bar 'dug na'ang yi ge mangs pas 'jigs nas ma bris pa lags/ dbang bzhi'i dam tshig stobs ldan glang chen phyibs/ rim gnyis go bgos brtson 'grus shugs kyis bskyod/
bdud bzhi'i g.yul las rgyal ba'i dpa' bo che/ dbang bcu mnga' brnyes chos rje'i zhabs la 'dud/ de'ang/ gsang sngags phyi nang gi gdams pa thob pa'i bla ma bsam gyis mi
khyab pa mang bar yod na'ang/ de rnams kyi nang nas/ kun mkhyen bde legs dpal ba'i drung du/ a bha ya'i rdo rje phreng ba la/ 'jam rdor lha nyer dgu/ lha bcu dgu ma/ 'phags
lugs lha gsum bcu rtsa gnyis/ rdor sems lha so bdun/ kye rdor phyag gnyis pa/ phyag bzhi pa/ phyag drug pa/ zhal brgyad phyag bcu drug pa/ bdag med lha nyer lnga pa/
bco lnga pa/ ku ru ku le'i lha mo bco lnga/ rdo rje bdud rtsi lha nyer gcig/ hrUM mdzad lha nyer lnga/ khro bo bdud rtsi lha nyer lnga/ bdud rtsi 'khyil pa lha bcu gsum/
yang kye'i rdo rje zhal brgyad phyag bcu drug pa/ zhal gcig phyag bzhi pa/ zhal gsum phyag drug rnams/ lha mo brgyad kyis bskor ba/ ma hA ma yA lha lnga/ sangs rgyas thod
pa lha dgu/ hUM mdzad lha bcu gcig/ 'jam rdor dang/ rdor sems khroo'o bcus bskor ba/ bde mchog zhal bzhi phyag bcu gnyis pa/ zhal gcig phyag gnyis pa/ yang zhal gcig phyag
gnyis pa/ phag mo zhal gnyis ma/ zhal gcig ma gnyis/ lha so bdun gyis bskor ba/ dpal he ru ka lha nyer lnga/ dpal rnal 'byor nam mkha'/ gshin rje lha bcu gsum/ sgrol
la lha nyer dgu/ 'od zer can lha nyer lnga/

gzungs gral lnga/ rdor dbyings zhal gcig phyag gnyis pa/ zhal bzhi phyag brgyad pa/ 'jam rdor lha zhe gsum/ shaka thub rtsa ba'i lha sum bcu rtsa bdun/ 'byung 'dul/ 'byung
po'i dbang phyug/ khro bo lnga/ 'khor los sgyur ba/ ye shes mkha' 'gro zhal gcig phyag bzhi ma/ zhal gsum phyag drug ma/ zhal lnga phyag brgyad ma/ zhal bzhi phyag bcu gnyis
ma/ zhal brgyad phyag bcu drug ma/ dpal dus kyi 'khor lo re dal bdun bcu'i dbang bka' dbang gi snye ma'i ngo sprod/ gtsug gtor rnam rgyal gyi rjes snang/ gtsug gtor dri
med kyi rjes snang/ rta mgrin nag po'i byin rlabs/ thugs rje chen po yid bzhin nor bu rgyal ba mchog dbyangs kyi chos skor/ 'jam dbyangs a ra pa tsa lha lnga/ ngan song
sbyong rgyud kyi 'grel pa rtag pa snang ba'i brgyan/ bde mchog lo nag gnyis dang/ bde mchog dkar po/ bde mchog dkar dmar mthing gsum gyi dbang/ mi g.yo ba bla med lha dgu/
sgrol ma'i mtshan brgya'i bstod pa/ spyan ras gzigs kyis mdzad pa/ de'i rjes snang/ gzungs kyi rjes snang/ de'i sgrub thobs/ sgrol ma spyi'i bsgrub thabs/phyag 'tshal
nyer gcig/ so so'i sgrub thabs/ sgrol ma'i las tshogs nyer drug/ sgrol ma phyag 'tshal nyer gcig ma so so'i bka'/ sbyong rgyud kyi dkyil 'khor chen po'i sgrub thabs/ gtsug
dgu la rten pa'i ngan song sbyong dkyil/ na ro mkha' spyod kyi dbang/ mi tri mkha' spyod kyi byin rlabs/ phag mo shes rab gsal byed kyi sgrub thabs dang rjes snang/ rdo
rje phag mo'i sgrub thabs/ gzhung drug dang byin rlabs/ zhal gcig ma dmar mo/ zhal gnyis ma chung ba/ kag chol 'dod rgyal gyi skor/ ku ru ku le'i skor/ phyag rdor 'khor
chen/ phyag rdor gtum po/ phyag rdor mdo lugs/ rnam 'jom mthing nag/ rnam 'jom ba ring lugs/ rnam 'joms dkar po la sogs pa dang/ bu ston rin po ches mdzad pa'i sbyor drug
gi thog mtha' bar gsum gyi khrid yig/ ngo sprod cer mthong /

yongs shes/ zhal shes dharma shris bkod pa rnams bsan no/mkhan chen dpal grub pa la/ grub thob brgyad bcu rtsa ba'i rjes snang/ gral lnga dbang dang/ mi g.yo ba dkar po'i sgrub
thabs tshigs su bcad pa sogs tshang ma chos rje spyan snga bsod bzang pa'i drung du/ ba ri ba'i rig pa 'bum che chung gi skor/ mi nyag bsod rgyal la mar pa'i shog hril
bzhi/ dus phyis bla ma dharma grags la/ bde mchog mkha' 'gro rgya mtsho dang/ gsang 'dus bred rnam lam dbang gsan no/Lamdre from Sa skya bu stonchos kyi rje thams cad
mkhyen pa/ sa skya bu stan gyi drung du lam 'bras dang bcas pa'i dbang byin rlabs zhus pa la/ kye rdor gyi dbang yongs rdzogs/ lus dkyil gyi dbang/ 'dod ma'i byin rlabs yig
brgya'i bzlas lugs/ aShTa'i bzlas lugs bshad/ byad zlog/ rten 'brel bsrung ba/ 'bir bsrungs/ bzlas brjod/ chu gtsang/ dri chu lo zla gyi phyag rgya/ dbu ma'i sna dgag
pa/ nyal tshe sna bug g.yag then chung g.yas pas dgag pa/ phyogs bsrung ba sde dgu/ dbang bzhi ngo sprod/ gsang dbang gi rab dbye/ brda tshig rgyud/ phyag chen yi ge med
pa'i byin rlabs/ tshar gsum khug pa'i byin rlabs/ phrin las bum bcu rtsa gnyis kyi 'khor lo/ brda don gsal ba/ khrid kyi gzhung shing/ lam zab bla ma'i rnal 'byor/ lam bsdus
ste bsgrub pa/ rgya bod kyi bla ma'i lo rgyus rgyas pa/ rgyud pa dgu'i lo rgyus/ gnad du che ba gzhung bshad nyer gcig/ lam 'bras don bsdus a seng ma/ rje btsun chen
pos mdzad pa'i skar chag/ 'khor 'das dbyer med rtsa 'grel/ dbang bzhi'i cho ga mtha' dag mdor bsdus/ bdud rtsi ri lu sgrub pa/ gegs sel gyi yi ge/ byung rgyal du mi btang
pa'i gnad bzhi/ lus 'khrus rlung dang spyod lam gyis bsal ba/ rtsa ba med pa'i lam 'bring po/ lam 'jug ldog/ phyag rgya 'jug ldog/ shes pas phan 'dod pa'i man ngag bdun/
lam sre ba/ phyi nang gi mdzad pa bcu gnyis/ gsang bcu rtsa 'grel/ yig rgya la rten pa'i bzlas pa/ khrus chog sbyin sreg/ bsrung 'khor/ tshar gsum khug pa dbang/

gi man ngag gi yan lag drug 'bir ba pa'i stod pa/ rda don gsal ba'i khrid yig/ khrid kyi dkar chag/ zangs tsha'i zin bris/ sa chen gyi mdzad pa'i lung 'di nyid dang sbyar ba
mdor bsdus/ slob dpon chen pos mdzad pa'i lung sbyor rgyas pa/ ngag dbang grags pa'i phyag rgya chen po yi ge med pa/ mtsho skyes rdo rje'i lo rgyus dang/ Dom bhi he ru
ka'i lhag ge skyes bsgrub la brten pa'i lam/ de'i cha lag/ rtog med bu chung gi lam gyi phyag rgya brten pa/ tog rtse pa'i bsam mi khyab la brten pa'i lam/ nag po'i gtum
mo'i lam rdzogs/ yon po srong pa/ inDa bo dhi'i lam dbang gi lam yongs rdzogs/ klu grub kyi mchod rten drung thob ma/ nA ro ta pa'i bsdul gsum sel/ ngag dbang pa'i gnyug
ma dran gsal/ shes 'byung gnas kyi btad bsrungs ba/ dznya na shri'i 'byung pa lus 'khrugs kyi btad bsrungs ba/ rin chen rdo rje'i ting nge 'dzin sems kyi btad bsrung ba/
shanti pa'i mdo rgyud bsregs pa'i man ngag rnams ni/ dus gcig la chu pho khyi lo la gsan no/bla ma rin chen rdo rjer ba la/ shangs pa bka' rgyud kyi chos skor du grags pa'i
ni gu ma'i chos drug dang/ stu kha sade dhi'i chos drug/ ga'u ma dang bcas pa/ chos drug phyi'i bka' bzhi dang/ bye brag gi bka' drug la sogs pa dang/ gtum mo bde drod
rang 'bar/ sgyu lus 'dzin pa rang grol/ rmi lam/ 'od gsal/ 'pho ba/ bar do ma sgoms sangs rgyas sogs gdams pa'i skor ma lus pa gsan pa rnams kyi tho yig ni yi ge mangs
pas 'jigs nas ma bris pa lags/ nA ro'i chos drug du grags pa pa la/ chos drug dril ba rdo rje'i mgur/ 'khar kha ma dang/ ka dpe tshigs dpyad lhug la sogs pa mang par bsan
'dug na'ang/ dus phyis chos rje karma pa de ni legs pa'i drung du/ de skor gyi mtshan rgya bcu rtsam bsan/

gzhan yang slob dpon chen po 'jam dbyangs nam mkha' rin chen la/ sa skya paNDi ta'i bka' 'bum gyi lung bsan/ bla ma khyung chen bkra shis bzang po la/ tshogs bdag dmar chen/
dkar po spre gdong can la sogs pa mang du bsan cing/ de la sogs pa lung dang man ngag zhus pa'i bla ma rgya bcu rtsa bdun rtsam yod par gda' ba las/ che long zhig bris
pa lags so/ de nas dbang gzhi'i dam tshig la gnas nas/ rim pa gnyis kyi rnal 'byor la dus rtag du mi g.yo bar brtson 'grus kyi shugs skyed pas nyon mongs pa'i g.yul las rgyal
te/ dbang bcu mnga' ba'i tshul ni/ sku tshe la dbang pa yin te/ sngar dbus gtsang na kho las rgan pa mi 'dug zer ba gcig na 'chi ba yin zer ba dang/ bdun bcu rtsa gsum
pa'i dus kho bo mi 'chi/ gdod 'dod gcig nam gdod yin/ nged sbyor ba yan lag drug la nyams len byed pa rnams/ dug dang mtshon dang g.yang du lhung na dang/ 'phen pa btang
na 'chi ba yin gyis/ gzhan srog tsol rlung gi rnal 'byor bsgoms pas/ rtsa rnams rang mal la sos/ de sos pas rlung rang gnas su tshud pa yin/ de gnyis byung na 'chi ba
med gsung/ gya lnga pa'i dus gzhan dag gis 'grongs pa'i rgyu mtshan mang po glengs pa na/ da lo mi 'chi/ gya bdun pa'i dus khyed rang tshe zon gyis gsung/ gya rgyad pa bzhes
pa'i dus spre lo zla ba lnga pa'i nang 'chi ltas shar ba la/ zla ba dgu pa'i tshes gsum nas/ bcu gcig bar mtshams dam pa la bzhugs pa las/ da mtshams 'grol/ lo gsum tshun
bsad kyang mi 'chi gsung te/ lo lnga bar bzhugs/ de la slob dpon pas gri rgyag mkhan ma byung pa de ngas byed/ g.yang la ma lhung pa de khyed rang gis mdzod/ dug rang
mi yong/ g.yog ni ngas byed/ cha rkyen la 'theg sa ni med pas/ 'phen pa btong don yang med zhes ku re zhu

ba ni rgyun du yod la/ de nas gdul bya'i ngor sku tshe byin gyis rlabs par mdzad pas tshe la dbang pa yin/ rgyu mtshan 'og tu 'chad/ seems la dbang thob te/ skabs gcig chos
drug gi spo ti ma tshang bar/ yun rings thugs las kyang che bar byung/ nang gcig dum pas nga'i gnyid ma skrog gsung/ de ma khad nga'i gos thong gsung/ nam za phul bas/ de
phral gzhengs gser sku gcig gis 'og nas spo ti de rnyed/ gnyid cig klog pa la de las khe che ba ma byung gsung/ des na ting nge 'dzin la ji ltar 'dod pa bzhin 'jog nus
pa yod do/ yo byad la dbang pa ni/ nam mkha' mdzod la mnga' brnyes pas sems can rnams la nor gyi char 'bebs nus pa yod do/ sku tshe de'i ring la/ tshogs pa'i dbyar gnas lan
gsum mdzad do/ dbyar gnas re la gtsug lag khang re dang/ thugs dam so so'i sku tshad rin chen gser las grub pa khri rgyab yol rkos ma/ mdun na dngul bre chen las rdungs
pa'i rkong bu/ rkong rgyags mchod rdzas dang bcas pa/ rab gnas kyi dus ru mtshams stong skor bsags te/ 'bul skyed ston mo bsam gyis mi khyab pa dang/ bla ma gong ma'i gdung
rus gzhugs pa'i/ dri med 'bum gter gzhugs pa'i byang chen mchod rten gzhengs/ de la rab gnas mnga' gsol byed dus/ gong ma rgyal po la sogs pa'i rgya bod kyi yon bdag
rnams kyis nor phud phul ba rnams/ jo gdan tshogs pas gtso mdzad rnams/ phyogs bcu'i dge 'dun rnams dang/ drung chen byang chub dpal ba yab yum sogs/ der phebs pa'i yon
bdag skya nag dang bcas pa la 'phangs pa med par btang/ der rjes 'bul ba phyag rdzas bsam gyis mi khyab pa rnams kyang/ gang la gang 'kho'i tshul du/ gtsug lag dang / rten
gsum gsung rabs gzhengs pa dang/ phyogs nas lus pa'i yul gang 'os la

gnang ba sogs 'og nas kyang 'byung bas/ da dung sems khyod nor la rkam mam/ legs par sems la sbyin pa thong gsung nas/ gang la'ang chags pa med do/ 'ga' zhig la mi sbyin par
mthong ba ni/ sbyin na skyon yod par dgongs pa yin/ las dang sgrib dang mngon gyur dang/ sog dang gnod byed mthong ba'i phyir/ byang chub sems dpa' rnams las ni/ sems can
long spyod mi thob rjod/ ces thogs med kyis gsungs pa ltar ro/ mdo las blo gros yangs pa rnams la nor med dges 'gyur te/ dbul gyur nyid ni bla yis/ sdig spyod de lta min
ces pa'o/ las la dbang te/ khams dang sa dang skye gnas dang/ 'gro ba dang gnas skabs gzhan du myong gyur gyi las gzhan du sgyur nus pa'i phyir te/ dper mtshon na chibs
pa sing ni zer bas yod pa de shi/ kho'i drin lan 'jal dgos gsung nas/ cho ga mdzad pas zhag gsum song pa na/ kho rang byung nas/ drung nas bdag la thegs bcu 'jigs pa las
skyobs/ da rgan rgon gnyis kyi bu gyis zer na lags/ zhar byung la/ de la ma chags ngas bstan pa'i lam 'di la song gsung nas/ bka' bzhin du bsgrubs pas ngan song las thon
pa yin/ da cho ga byed mi dgos par 'dug gsung/ gzhan yang gshin chog mdzad dus/ shi ba gsan tshad kyi cho ga mdzad la/ bar do'i sems can gzigs pa'i lo rgyus kyang yod do/
skye ba la dbang thob pa yin de/ rang dbang gis bde ba can du skye bar zhal gyi gzhes pa'i phyir/ mos pa la dbang ste/ skal pa dang ldan pa'i gdul bya la/ sku'i rnam pa
du ma ston nus pa'i phyir/ de yang chos kyi rje byang chub rdo rje bas/ dus 'khor gyi dbang zhus dus/ dus 'khor lhan skyes su gzigs pa dang/ slob dpon chos rgyal bas kye'i
rdo rje zhal gcig phyag gnyis par gzigs pa dang/ ston pa bsam bzangs shes kyi gshes dmar lha lnga mar gzigs pa dang/ dkar po rdo dar bya ba la gdon gyi

brtses dus/ dpal rta mgrin khrag mthung lha dgur sprul nas dbyug pas bsnun pa sogs du ma yod pas so/ smon lam la dbang te/ don gnyis 'grub pa'i smon lam ji ltar gtab pa bzhin
'grub pa'i phyir te/ rgyu mtshan de ma thag 'dir 'chad do/ rdzu 'phrul la dbang te/ skal pa dang ldan pa'i gdul bya la rdzu 'phrul du ma ston nus pa'i phyir te/ nam mkha'
la gzhugs pa dang/ ston pa'i sku dang gsung gleng bar ston pa yod pas so/ ye shes la'ang dbang pa gong gi rigs pas shes so/ chos la dbang thob te/ rten 'brel yan lag
bcu gnyis sogs/ ji ltar rigs par gdul bya la ming tshig yi ge'i tshogs gzhan dang/ gzhan gyis bstan nas sems tshim par mdzad pa'i phyir ro/ yid dam lha dang dag pa'i snang
pa dang / rang gi dgongs pa cung zad slangs pa na/ sangs rgyas sprul pa gnas brtan bA gu la/ zla ba mgon por sprul pa bstan la 'dud/ de'ang 'di skad thos te/ gnas rnying
na slob dpon padma bya ba/ mkhro'i tshogs dpon la 'gro ba gcig yod do/ dgongs gcig de'i thang dkyil gcig na mchod brten gcig yod pa'i sar dpa' bo mkha' 'gro ma rnams kyi
tshogs dpon la phyin pa na/ de ring gnas rnying du gnas brtan ba gu la 'khor bcas phebs gzhud ces sleng gi 'dug pa khong gis thos/ sang de gnas rnying du su phebs dris
pas rje pa slob phebs zer/ der khong gis mgar ba gcig yod pa la gdan bsnon gyis/ khyed kyi yun ring po'i don 'grub par yod ces bkul bas/ khos dpon slob rnams la gdan snon
zhus/ khong tshe de ka la dpal 'byor rgyas pa'ang byung 'dug/ yang bla ma mi nyag bsod rgyal bya bas/ rmi lam bzung nas 'jal du byon pa na/ 'du khang gi sgo bsrungs pa na
re/ 'di na gnas rtan

bA ku la 'khor bcas gzhugs yod/ khyod ma yong zer/ sgo bsrungs pa la ltas pas/ rje pa dpon slob gzhugs 'dug/ rje'i zhal nas khong yang thong/ nga'i slob ma yin gsung nas/ gral
bshigs gcig tu thar/ khyod phal pa min par 'dug zer ba dang/ bdag gis spra 'bebs pa'i gdams ngag gcig byas pa/ spra nyen la ma phebs par/ bla ma byin rlabs pa de na gzhugs
yod pas khong la phebs te/ de dus 'ja' 'od 'khyil pa'i khri stengs na/ bud med sngon mo 'gying bag can/ 'od zer dpag med 'phro ba gcig/ khyod kyi yid dam lha yin zer/
paN chen zla ba mgon po la/ sha ba ri pa'i gdams ngag zhus/ de yis dngos grub gter bar byed/ de ni sngon nas bla ma yin/ zer byung/ de'i lo rgyus / drung du zhus/ zla
ba mgon po de su yin zhus pas/ gnas brtan gyi sprul pa yin par grags/ sAo ma na tha zer ba yin/ shes na thag ring po na med gsung/ de nas nyams dum gcig rnyed/ karma pa'i
sku skye re la/ tshogs pa'i mkhan sar/ gnas brten re 'byon zer ba bden lags sam zhus pas/ chos rje rang byung rdo rje bsnyen rdzogs mdzad dus/ rje btsun byams pa'i zhal
nas/ dmag lam grog phug na/ gnas brtan yan lag 'byung gi sprul pa dgra bcom pa/ gzhon nu byang chub zer ba gzhugs/ de la gnas kyi bla ma chol/ de nas khyed kyi rgyud pa re
la/ de'i mkhan sar khyed kyi bla mar 'os pa'i gnas brtan re 'byon pa yin/ ces lung bstan par grags gsung/ des na smon lam la dbang bas gang gi phyir du/ smon lam btab te
sku sprul mnyam na/ gdul bya'i phyir du 'phags pa spyan ras gzigs/ karma par sprul de'i yongs 'dzin du/ gnyag phu par

sprul bsod nams bzang po zhes/ 'jig rten dbang phyug rang gis mkhyen la 'dud/ de yang rje rin po che nyid kyis/ rnam thar chen po rnams kyi don bsdus na/ spyan ras gzigs dbang
blo gros rin chen dang/ sa ra nA dang dharma kirti dang/ prad dzha a lang ka ra ka ma la/ karma bo dhi rgyal ba mchog dbyangs dang/ spo to ba dang dus gsum mkhyen pa
dang/ karma pa shi rang byung rdo rje dang/ rol pa'i rdo rje de bzhin gshegs pa rnams/ skye ba rgyud mar byon pa'i sprul skur 'dud/ ces sogs kyi stod pa'i zhu tshig phul/
de dus rnam thar mthong ba'i tshe/ karma pa'i rnam par thar pa ni 'di 'dra te/ dpal ldan karma pa chen po'i zhal mnga' nas/ thugs rje chen po dang/ ming yongs su grags pa
karma pa'i bar na/ rgyud pa yod kyang nyan med kyang nyan zhes dang/ thugs rje chen po'i sprul pa thod rgal bas 'gro don byed ces pa/ nga rang yin zhes sogs kyis thugs
rje chen po nyid/ gdul bya'i phyir du sna tshogs su sprul bar ches shin tu gsal la/ sngon rgyal po gso sbyin du gyur pa'i tshe rgyal ba rin chen gtsug gtor can gyi drung
smon lam ji ltar btab pa bzhin/ ma 'ongs pa'i dus su 'khor los sgyur ba'i rgyal por yongs su gyur nas/ mgon po byams pa'i bstan pa la byang chub kyi spyad pa spyod par mdzad
cing/ slar yang rgyal po seng ger gyur pa'i tshul dang/ dga' ldan na lha'i lo khri phrag gi bar du gnas pa'i byang chub sems dpar mdzad de gzhugs pa dang/ gling gzhan
na 'khor los sgyur ba'i rgyal po padma rnam par rol pa zhes bya bar sprul ste sems can gyi don mdzad pa dang/ inDa bo dhi sa ra nA/ padma 'byung gnas ka ma la shri la sogs
pa dang/ ngo bo gcig par rgyu mtshan du ma'i sgo nas gsung la/ bdag nyid ngo bo gcig

pa la tha dad mchog dman du ston pa dang/ dus mnyam pa dang/ mi mtshungs pa la sogs pa'i 'gal bar snang ba rnams ni/ zab mo bsam gyis mi khyab pa'i ye shes la lta ba'i blo
gros kyi mig dang bral ba rtog ges mngon par khengs pa'i byis pa rnams la te/ de ni legs pa'i ye shes thugs rje'i phrin bsam gyis mi khyab pa rnams la mos pa lam du byed
pa dag ni/ 'di lta bu'i sprul pa bye ba phrag du ma la the tshom gyi blo 'jug par mi 'gyur ro/ de'i rgyu mtshan mdo dang rgyud sde/ bla ma rnams kyi gsung sgros rnam thar
chen po rnams las gsal bar 'gyur mod kyi/ 'dir yi ge mangs pas ma bris la/ mdor dril na/ rje dus gsum mkhyen pa nyid ni/ rmi lam gyi sgo nas grub thob rtsod med du grags
re/ sgam por chos thams cad rmi lam sgyu mar gzigs dus/ lha rje'i zhal nas khyod kyis mngon dga'i 'pho ba bgyis gsung/ karma pas kyeai'i rdo rje lha dgu'i dkyil 'khor nam
mkha' la sgyu ma rtsam du sprul nas/ bla ma nyid kyang lha dgur sprul nas nam mkha' la gzhugs pa'i thugs kar thim pa byas/ lha mo rgyad kyang dza:zhes pas bdag la bsdus
nas nam mkha' la yal bar byas pas/ bla ma lha rje dgyes nas mthun 'gyur gnang/ de la sogs pa'i sprul sgyur dang/ dus gsum gyi rnam pa mngon sum gzigs pas/ dus gsum mkhyen
par yang grags/ stod lungs lha lung dgon par bzhugs dus/ rin po che'i zhal nas 'dang rgya gar gyi dur khrod gcig na/ rgya gar gyi rnal 'byor pa 'ga'i tshogs gral du phyin
pa rmis gsung nas/ dus de dang mtshungs par las stod gtsug lag khang gcig na/ dge bshes gcig thang pa grub cing yod rtsam na/ de'i snang pa la/ atsarya ras rkyang gnod
pa lag na thod pa thogs pa gsum dang/ bod kyi rnal 'byor pa ras rkyang gnod pa/ rkyang rjen lag na ra'i ber ma lcags thogs pa/ dung gi rna rgyan yod pa le drug bkla len
pa'i tshad do gcig rang gcig byung/ de nas bod de dang/ dge bshes sla'e mang du byas/ khyod gang nas byon dris pas rdo rje gdan nas so/ kha che nas pu ra sa ltar lam byung
gsung/ 'o na bya lo'i dus su grub thob

mang po byon pa yin zer ba/ khyed dang 'ga' re 'jal lam zhus pas/ 'di gsung/ de dus lho phyogs dza lan dha ra'i grong khyer na rgyal po zla ba rnam par mnon pa zhes pa bya
ba/ ha ha sgrog pa'i dur khrod du tshogs 'khor byas/ grub thob mngon shes dang rdzu 'phrul mnga' ba rnams pa gsol ba btab pas/ rgya gar gyi grub thob bzhi dang /bod kyi gnyis
te mi tra dzo kI na ro drug byon zer/ rgya gar gyi su lags dris pas/ inDa bo dhi/ dza lan dha ra/ nag po spyod pa/ shing lo pa dang bzhi'o/ bod gnyis ni dharma kirti
dang / dharma shi la yin gsung/ de gnyis gang lags zhus pas/ chos kyi tshul khrims ni 'chi ba med pa'i gdams ngag yod/ mnga' ris na lha khang gcig la brten nas sems can
gyi don mdzad/ shri dharma kirti ni bod skad du dpal chos kyi grags pa bya ba/ lam rtsa rlung la bsten nas phyag rgya chen po gcig chod kyi gdams pa yod de/ bod yul smad
na bzhugs/ yongs su grags pa'i mtshan bla ma dbu se bya ba yin gsung nas/ lung bstan pa bzhin dbus la dge bshes kyis byon/ rin po che pa'i drung du phebs/ dpon grags seng
bya ba'i khyim du tshogs 'khor la spyan drangs/ sngar gyi lo rgyus rnams zhus pas/ zhal nas a tsa ra gsum po de/ inDa bo dhi bar pa dang/ shing lo pa dang/ nag po spyod
pa gsum yin/ khyod la gdams ngag bshad mi de nga yin/ gdams ngag de/ rnam bzhi rgyud grol byin rlabs nus 'don bya ba/ inDa bo dhi la zhus pa yin/ tshogs 'khor gyi tshogs
dpon ni nag po spyod pa yin gsung ba sogs bsam gyis mi khyab pa'i rnam thar mnga' ba de'i sku'i skye ba ni/ rje karma pa nyid yin la/ de yang gya pa gangs pas stod lungs
'tshur phur/ dpal 'bri khung thel pa la/ ber gcig rta rgod ma gcig gi 'bul zan blangs nas phul/ des rten 'brel cung zad 'phyugs

dus ring zhig la phebs par/ mgon po dang lha mos gsol ba 'debs pa dang / gdul bya'i mos pa dbang gis sa smad smon dor du sku skye ba gzhes/ cher lon pa dang rnal 'byor pa'i
brtul zhugs kyis/ 'bri khung thel pa'i lag nas gdan sa ma lag dang bcas pa phrogs/ rnam thar gyis mda' rar phebs/ phying nag gcig yod pa la/ dpon slob bcu gsum po'i zha
nag re bcos/ dpal ldan 'tshur phur zha nag gsol ba'i dpon slob bcu gsum pos/ gangs pa'i sku 'dra gser sku de thal phung khar grad/ ber khas bsnun nga'i dgon pa 'tshang sa
sogs kyi rgyu mtshan ci yin gsung ba sogs khrims dar mdzad/ dus gsum mkhyen pa'i sku 'dragasung 'byon ma de yar la thegs gsung nas/ de'i 'og na zhwa nag gcig dang/ ber thul
gcig/ shel phreng gcig rnams 'dug pa bton/ sku lus la bsnams de nas zha nag can re re mdzad/ sham te dkar po yang zer/ bdud dga' rab dbang phyug gi sprul pa se chen rgyal
po 'dul ba la/ hor yul du byon rdzu 'phrul bsam las 'das pa bstan/ sngon gyi smon lam gyis dbang gis chu med pa'i 'jam lam la zla ba gcig tsam byon/ nam 'dod dus gA
ga chu thong gsung nas/ sba lcags rtsugs pa na mi rta gang yod ngoms pa'i chu byung pa sogs/ grub brtags du mas mtha'i rgya mtsho gzings sman tshe'i yul du rlung gi nus pas/
'bras bu smin par byas sog po'i rgyal pos/ rin chen be che shing rta gang tsam phul/ de la brten nas tshur phur gtsug lag khang chen gzhengs pa'i grub thob chen po des/
gangs ri'i ljongs 'dir yang grub brtags mang du bstan te/ mthar sku skye de'i phrin las rdzogs pa'i dus mkhyen nas/ grub chen u rgyan pa zhes mtshan nyi zla ltar grags
pa'i skyes chen dam pa de nyid/ rgod tshang pa chen po'i sku skye gra'i snye mdor byon pa dang 'jal ba la dbus phyogs su phebs/ sil ma la la 'byon dgos pa yod tsa

na/ stag gru khar phebs pa dang/ rje karma pa'i ting nge 'dzin gyi nus pas/ 'dun pa log karma pa'i drung du 'byon dgos par 'dug dgongs te/ gru rgyab byang lam la byon/ snye
mo gzhu kun dga' ra ba'i thad du phebs/ slob dpon don yod ces bya ba la phur pa'i bka' bsan/ de dus grub chen karma pas mtshan mo gzhengs nas gzims khang steng du byon te/
kyi kha 'khyags tsho longs/ stod nas grub thob u rgyan pa bya ba gnam gyis sa bkab pa 'dra ba 'byon gyi yod/ bu ram bag te/ zan rdzis gsung/ de u rgyan pas kyang mkhyen
nas/ karma pa'i slob ma rnams brel ste 'dug/ rang re bcag mal gyis gsung nas/ u ri'i mdun du bcag mal mdzad/ yang 'tshur phu'i phur yang bcag mal mdzad/de dus su karma
pas thab ka ba lnga bya 'dren la btang/ de nas 'tshur phu lung par skye bo'i tshogs lung pa khengs pa byung/ byin rlabs zhu mis lam ma thar ba dang/ khams pa rgyug pa thogs
pa lnga bcu tsam btang nas/ de ring grub thob chen po'i drung bkor nged kyis byed pa yin zer nas rgyug pa rgyab pas lam thar/ de nas phyi rol du gzims sbra btab/ u rgyan
pas grub thob karma pa'i gzims khang dang/ nang gi brten mchod rnams gzigs nas 'di ltar 'dug gsungs pas/ thams cad ha las shing dad par gyur skad/ de nas karma pa'i zhal
nas/ o grub thob u rgyan pa zhag gsum gyi gong nas phebs rgyu da bar ma byon/ zan rnams rdul du bcug gsung/ zan khyag par song nas ma phed/ u rgyan pas de bar mi sleb
pa zlog sgom byas pa yin zhus pas/ khal nas de byed na/ khar skyag pa chug/ 'phongs su bu ram chug gsung/ zan ma phed pa dang/ de phral karma pa'i gtum mo'i nus pas zan de
rnams zan dron rlangs thol le bster song/ de la sogs pa'i rnal 'byor pa'i

nus pa 'dran pa re'ang mdzad/ yang u rgyan pa la/ rje'i zhal nas/ e u rgyan pa khyod/ nga'i sar mi yong par/ sil ma la la 'byon 'dod cing snang re/ stag gru kha nas nga'i byang
chub kyi sems dang/ dpal bo dang mkha' 'gro chos skyong dang / rdo rje rgyal po rnams kyis rang dbang med par dbang du bsdus pa yin e go gsung/ yang karma pa'i gsung
gis/ dge bshes dbang skyabs/ chos skyong la gtor ma thong / rnga rdungs dung bus/ a rings thon la/ u rgyan pa 'dir byon yod pas/ tshur phu na ran ta yod pa thams cad dga'
ba bsgoms/ 'bul ba gyis chos zhus gsung/ u rgyan pa dpon slob rnams kyis/ karma pa'i gzigs khang gi brten gsum la ltas pas/ karma pa'i zhal nas u rgyan pa'i slob ma kha
'khyags tsho/ ci la lta/ lta na bla ma'i zhal la ltos/ nged kyi zhwa nag 'di o rgyan pa la dkon/ spyan ras gzigs rgyal ba rgya mtsho'i dbang byed pa yin gsung nas/ ka to
ra nas kyis bkang na la sba lcags gtsug nas dbu thog du gzhag te/ phyag lcag dang bcas pa phyag du btad de/ thugs nur mdzad nas 'di gsung/ 'o kol gnyis skye ba du ma'i dpon
slob yin/ nga'i mgo 'don kyang khyod kyis byed dgos/ khyod kyi gdul bya nyi ma lho rgyud na yod pas/ der nga'i rgyal ba rgya mtsho dang/ snying po yi ge drug pa dang/
sku gsum ngo sprod kyis 'gro don mdzad de/ dge bsnyen rdo rje rgyal pos kyang u rgyan pa'i phrin las bsgrubs gsung/ de dus o rgyan pa'i dgongs pa la/ nga'i mgo 'don khyod
kyis byed dgos gsung pa 'di ci yin na dgongs pa'ang byung/ karma pa'i drung du u rgyan pas/ khyod kyi rgyud pa 'di la zha nag can du 'byon zhus pas/ gya pa gangs pas gu
ba byas/ de'i skye mched la brten nas zha nag po can gyi rgyud pa bcad/ 'on kyang

nyi ma las stod kyi phyogs nas zha nag po can gcig yong yod pa yin/ rang byung rdo rje lung bstan/ de nas u rgyan pas dmyal stod dmyal smad sogs su 'gro donargya chen po mdzad/
gtsang phyogs la thegs pa'i lam du/ rje karma pa chen po chos kyi dbyings su gshegs pa'i brtags dang/ skad cha'ang bsan/ bhud trar phebs/ bcu gcig zhal gyi thang ka
skum khru gang tsam yod pa gcig 'dug pa de'i drung du/ rje karma pa sku gar skye gzhes kyi gsol ba btab pas/ de'i thugs kha nas 'od zer kha dog sna tshogs pa/ ra dung gi
dbyibs can gcig la stod phyogs la song/ da 'di gar dgug dgongs nas gzhugs pa na/ nang gcig mu phug nas brtan bsrung nge zhes bya ba gza' mi gnyis byung pa la/ rje grub thob
u rgyan pa'i zhal nas/ 'dang rin po che karma pa dang 'jal ba rmis gsung/ khong gnyis na re/ mu phug na ja dgas byed pa gza' mi gnyis bu gcig dang gsum gda' ba/ bu de
karma pa yin zer gyi gda'/ de la lta ba ma lags sam/ da nang bdag gnyis lhan du yongs nas/ gling kha'i spyil po gcig tu thal zer/ 'o na de yin/ da lta rang khug shog gsung
nas gcig gis gdan 'dren du phyin/ bstan 'thon po rtsigs/ karma pa yin na mi skrag par gdod gsung/ der bstan bsham pa bus spos stegs/ tshogs pa rnams kyang nang du 'dus
nas byon pa la/ grub thob pas khyod su yin ces 'ud btang pa na/ nga ming yongs su grags pa karma pa gsung nas/ phyag g.yas nam mkha' la rkyang/ nam za chung pa phrag pa g.yon
pa la bkal nas stan gyi steng du byon pa dang/ yang grub thob pa yin na ci dran zer ba la/ nga ma'i lhums na yod pa'i dus/ 'chi med kyi 'phrul 'khor byas pas/ ma na
re/ pha la rmi ltas bzhin yin na/ nga'i 'di dga' mos yong rgyu yin pa la/ bu mo

gcig rang yod pa e yin/ skabs su tsha bshags rang byed pas byung zer/ de dran gsung/ yum la dris pas kyang / de kho na ltar lags zhu yi 'dug/ khyod gnyis rje karma pa dang
'jal e myong gsung pas/ lha sar 'gro zhor gcig la 'tshur phur 'jal/ nged gnyis la gos re gnang/ da gzod khyed gnyis la gnas 'dir dbyar dgos gsung/ bu chung 'di khong pa zhus
pa med lags zer/ de nas o rgyan pa la/ nga'i zha dang dpe cha de thong/ sngar ngas khyod la bshad pa yin/ da khyod kyis nga'i lus 'di ma tshar gyi bar la mgo 'don kyang
gyis gsung nas/ u rgyan pa la sku gsum ngo sprod kyi lung gsan/ sangs rgyas dgon sa sogs kyis 'jal du byon pa'ang mkhyen nas/ thams cad chos rje gong ma'i sku skye yin
par yid ches/ mtha' yas pa'i gdul bya rnams smin grol la bkod de/ rnam thar bsam gyis mi khyab pa rnams 'dir rgyas par ma bris pa lags/ de'i phyi ma gar 'byon zhes/ ta'i
ban gu shris chos rje mya ngan las 'da' kha ma'i tshe na nan cher zhus/ bdag kyang der skye bar smon lam 'debs pa yin/ sa phyogs 'dir 'byon gyi nges pa cis kyang thugs rjes
'dzin par zhu ces/ de tsam kho bo la mos na/ kho bo shar phyogs kong po'i rgyal khams su 'ong gsung/ de dang rjes su mthun par/ myang por byon pa'i tshe/ karma pa rol
pa'i rdo rje gong lo gsum gzhes pa na/ yum la gsungs pa/ nga karma pa shi'i skye ba yin/ 'dzam bu'i gling 'dir gdul bya 'dul rgyu mang po yod/ de'i phyir 'ongs pa yin/ khyod
rang ltos shig gsung nas/ 'chi med kyi 'phrul 'khor mdzad/ nga khyod kyi lus la yod pa'i dus nas 'phrul 'khor byas pas/ khyod 'phar ba dang sprug pa sogs byung pa yin
mod/ 'di lta bu'i rgyu mtshan da dung pha la'ang ma bshad ces bka' gdams so/

yang nga'i zhal mthong bas ngan song du mi 'gro ba yin/ tshur phu dang rgyal po'i pho brang du'ang 'gro dgos/ nga'i gdul bya dpag tu med pa sogs yod gsung ba dang/ yang drung
nas karma spa shi yin na/ rang byung rdo rje yin nam zhus pas/ de gnyis khyad med/ karma pa rang yin de gnyis su'ang ma bshad gsung/ de nas rim gyis brag gi bar khad du
byon/ 'gro mgon la gtsug lag khang gi sgo phye gsung nas nang du byon/ chos rje'i sku 'dra la phyag mdzad/ phe bo khams bzang ngam gsung/ gzhan rnams la'ang phyag mdzad
de/ phyag dang zhes sa'i mchod pa 'bul zhes gsung/ 'gro mgon la khyod kyi lag na nga'i zhabs rjes yod pa khyer shog gsung/ rdo rje'i zhabs rjes phul bas/ 'di min nga rang
gi de khyer shog gsung/ de'i tshe lha khang gi rgya mthongs la rgya bres yod pa'i sted du byon de/ ngo mtshar ba'i rdzu 'phrul bstan/ dbu zha dang zhabs rjes gnyis ka phul
bas mnyes nas/ ngo shes sam gsung/ mi shes lags zhus pas/ dus gsum mkhyen pa yang nga yin/ karma spa shi'ang nga yin/rgya yul du phyin nas hor sog btul ba yang nga yin/
da rung 'dul 'phro yod/ sprin gyi mthongs nas bstan pa yang nga/ seng ge'i steng nas ston pa dang/ glang po che dang/ nyi ma dang/ zla ba'i steng na 'dug pa yang nga yin/
nga'i bla ma stong pa nyid yin/ khyed rnams kyis bla ma nga yin/ nga la sprul pa dbar gsum yod/ gcig byang chub sems dpa' blo gros rin chen gyi drung na/ gcig shar phyogs
mngon par dga' ba na/ gcig 'dzam bu gling 'dir nga rang 'ongs pa yin/ zhes sogs gsungs pa na/ 'o na rnam thar gcig gsung par zhu zhus pa'i lan du/ bar do'i rnam thar
nyung shas shig gsungs/ yang

chos gral gcig tu/ nga lo bzhi lon nas padma dkar po pa gar skyes/ lo lnga lon nas 'gro la chos bshad byas/ lo drug lon nas sems can gyi [-] lam sna drangs/ lo bdun lon nas
'gro ba'i gdul bya skyangs/ rin chen nga yis bshad pa yin/ de dang 'jal na ngan song med/ ces gsung ba sogs kyis/ rang byung rdo rje'i sku skyes yin nges la/ sku'i rnam
thar dang phrin las skyangs tshul bsam gyis mi khyab la phyogs tsam rnam thar chen po rnams su gsal lo/ de'i sku skye phyi ma ni/ de ni legs pa yin par nges te/ zur tsam
rjod na zhal nas/ phag gi lo la 'chi ba yin/ byi ba'i lo la skye ba yin/ 'brug gi lo la gzhan don byed ces gsung ba dang/ myang 'dam la phyag 'dzub btsugs te/ da gzod pha
gir skyes bu grags pa dang ldan pa gcig 'byon par 'dug ces lung bstan/ rnam thar las kyang/ phag gi lo la kho bo 'chi tshul bstan/ byi ba'i lo la nyang 'dam phyogs su skye/
'brug gi lo la gzhan don byed do ces/ ji skad gsungs bzhin byon la gus phyag 'tshal/ ces sogs dang/ yum gyi lhums na gzhugs pa'i tshe/ oM ma Ni padme hUM/ zhes pa'i sgra
sgrags pa/ yur gral ba rnams kyis tshor/ yum ngo snong par gyur nas 'dzem pa'ang mdzad/ sku ltams pa'i tshe nam mkha' nas gzims khang la 'ja' zugs pa sogs kyis/ karma
pa 'khrungs kyi yod par 'dug go/ zer ba'i grags pas phyogs thams cad khyab/ skye bo mang po 'dus/ pha ma la rang dbang med par/ bu chung nas mi mang gi phyag dang/ bskor
ba dang byin rlabs zhu ba sogs kyis gdul bya'i don mdzad/ sku ltams nas zla ba gnyis pa la/ gu shri blo gros rgyal mtshan pas/ bu ram sder ma gang khyer

nas byon pas/ yin par ngo mkhyen/ de nas yum dang phral/ rtogs ldan shag 'od pa bu rdzi la bkos zla ba gnyis song pa na/ rtogs ldan pa'i dog pa la/ 'di nga'i bla ma de yin
na dang / zhabs tog byed rin chog/ gal te min na/ nga rtags ldan rgad bu gcig 'di 'dra gcig tu gzhag nas snyam pa byung pa dang/ bu chung gis mkhyen te/ he gsung nas nyi
grib mtshams la gzims yod pa de hor gyis gzhengs/ yar rgyu'i gyang lebs gcig la zhabs sa la ma reg par 'byon gin 'dug pa dang/ thugs 'ur nas de ci yin nam/ zhus pa na/ 'gro
ba yin mod gsung/ khyod su yin byas pas/ shangs la 'dzub mo btsugs nas karma spa shi/ rang byung rdo rje/ rol pa'i rdo rje/ dus gsum mkhyen pa gsung nas / gzims song skad/
'di rtogs ldan shag 'od pas rje rin po che la dngos su zhus par gda'/ de'i don ni/ ltams nas bsil zer byed pa bzhi pa la/ dus gsum mkhyen pa karma spa shi dang/ rang
byung rdo rje rol pa'i rdo rje zhes/ gsal bar zhal gyis gzhes la phyag 'tshal lo/ zhes so/ de nas gung lo lnga gzhes pa'i dus/ chos rje'i drung nas/ slob dpon chen po bu'i
yab yum pa'i drung nas/ nye gnas kyi gtso mdzad/ rtogs ldan ye shes dpal ba sogs pa'i rnal 'byor gyi dbang phyug rnams dang/ tshur phu dang karma'i rin po la sogs pa/
gdan sa gong 'og gam bla ma che btsun rnams dang/ gzhan yang/ nga che nga bzang/ nga btsun gyi skyes chen mang po 'tshogs/ de thams cad re re bzhin ngas bla ma gang na yod
zhus pa na/ nyi ma nub phyogs na yod/ da lta zhal yang nga rang la bstan/ nam za'ang 'di 'dra gsol gsung nas/ tsham tshe mgo 'jug blog nas gzhes/ mtshan yang bsod nams/

bzang po zer gsung nas/ chos rje kho rang gis mkhyen nas lung bstan pa bzhin du/ kong po nas gdan 'dren byung pa'i lugs bzhin/ de dus tshogs kyi mkhan po mdzad nas/ lo bdun
'gro la khad pa yin pas/ tshogs pa gtsang du gzhugs/ rje pa'i phyags phyi sgres pa mkhen rgyal mtshan dpal bas mdzad/ kong por phebs pa na/ sprul sku rin po che'i gsung
gis/ da 'grul pa rnams kyi ja 'dren la 'gro ran gsung/ gang la 'byon mi shes pas/ cug byed zhus pas/ chu 'di lam du bzung nas song gsung nas/ ja 'dren pa tshugs khag gsum
gyi sar slebs/ de nas sku 'dun dang nye bar phebs pa na/ sprul sku rin po rgod ma dkar po che chung de 'dra gcig la/ chibs nas bsu ba la byon pa/ phyag phul bas chibs kyang
ma gzhol/ dbu zha'ang ma phud par/ phyag gis byin rlabs mdzad pas/ jo gdan phyags phyir yod pa rnams blo the tshom dang bcas par gyur/ sang nyin rab tu byung rje pa'i
zhabs la btugs pa'i phyag mdzad dgos dus/ slob dpon shag yon pas dar gcig gi zhabs g.yog pa na/ sprul sku rin po che'i gsung gis/ de mi nyan gsung nas dar gsal/ zhabs la
dbu'i gtsug gtor btugs pa'i phyag mdzad/ da nga'i gtsug na yod pa yin gsung/ der gdams pa mang du phul zhing byang sems pa dang / gsang sngags/ so thar sdom pa gsum ldan
du mdzad/ dpon slob kyang rten 'brel 'grig/ 'bul ba dpag tu med pa mdzad/ dus phyis bsnyen rdzogs kyi dus/ tshogs kyi mkhan po drung rin po che dgra bcom pa yon tan blo
gros la gtad nas dbyen pa la gzhugs pa'i skabs yin pas/ rin po che yon tan blo gros pa phyags phyir byon/ mar lam kong po stod kyi la gcig la 'dzegs dus/ rnam sras rta brgyad
gnod sbyin bye ba'i dpung gis bar snang nas bsu ba la byon pa'i gzigs snang kyang byung par grags/ sprul sku rin po che'i drung du phebs/ bsnyen rdzogs kyi sdom pa phul/Foundation
of 'Tshal min, ff. 26a9-de nas dus phyis mya ngan las ma 'das kyi bar/ dus 'khor

rgyud sde mtha' dag/ dkon rtsegsbrtsegs sogs pa'i pha rol du phyin pa'i bka' mtha' dag[-] dang  rgyud bla ma dang/ sgra dang tshad masgra tshad dang/ bsnyan sngagssnyan ngag
la sogs pa dang/ lung man ngag sogs rdzogs rimsrim zab dgu mtha' yas phul/ de la rtenston pa'i/ 'bul ba gnang sbyin/ rgya rgyal po man chad/ sprang long yan chad/ skye
'gro mtha' yas pa'i bsod nams kyi zhing mchog tu gyur pas/ 'byor pa'i rlabs bsam gyis mi khyab pa rnams don yod par bya ba'i phyir/ dpal 'tshaltshal min gyi gtsug lag khang/
brten gsum dang bcas pa gzhengsbzhengs / rab gnas kyi cho ga'ang tshar rim gyis mdzad/ de dus chos kyi rje de bzhin gshegs papas/ karma pa zhes mtshan yongs su grags
pa/ de nyid mtshaltshal min rang du phyags phab gzhugsphyag phebs zhugs yod pa la/ rab gnas kyi mnga' gsol zhu [-] baphul ba ba'ang/ dngos dag la mang bar mdzad/ chos rje
rin po che gdul bya'i dbang gis/ de nas thegs dgos dgosdgongs pa byung pa na/ rje rin po che'i drung du 'di skad zhus par 'dug drung nas rab turgyud nga'i skye ba btingrting
ma'i bsnyen rdzogs kyi bar dag gzhugs dgos/ ma tha'angmtha' rab byung de thob pa gcig cis kyang dgos zhes gsungs pa na/ de'i lan zhu dgongs pa la/ gsol dpon don bzangsbzang
pas ja gcig khyer byung pa des 'gyangs/de nas bsnyel nas zhu ba 'bul ba ma byung gsung pa 'di/ chos rje'i gdung mchod la spopo ta rir phebs dus/ snel pa drung nam
mkha' bzang po pa la gsungs 'dug pa khong gis/ bdag sne'ur phyin pa gcig la de skad kyi rgyu mtshan gsung gin 'dug pa/ 'dir drung du zhu dag byas dus bden par 'dug lags/
spopo

tatA lar sku gshegs khar/ ta'i gu shri blo gros rgyal mtshan pa la/ nga dang 'phrad 'dod na mdo gsum sar shog gsunggsungs/ khong pa'i dbu skra/ sprul sku rin po che 'breg'greng
pa yin zer nas/ sku skye la 'byon gyi bar gzhag de nas sku gdung 'tshur phur gdan drangs te gzhubzhu / phyi rten sku 'dra/ nang brtenrten/ gsung

rten sogs kyi rab gnas tshun chod rje pa rang gisgi/ bu'i rjes phas bsgrub pa bzhin mdzad dedo/ de dus gongdgung lo bdun bcucu don lnga pa yin no/sprul pa'i sku rin po che
'di nyid ni/ rigs dang rus bzang pa dang/ ngan pa la 'dor len med pa'am/ dman pa rnams la mchog tu brtse bar dgongs pa'am/ yang na dman par btags pa gang yin pa de nyid la'ang
mchog nye bar gnas so/ zhes ston pa'i phyir/ phal pa dag gis bzang por ma mthong pa'i yul rigs sogs mi ngan par gzigs nas/ sku skye du mar phal par snang ba dag gis
sras su 'khrungs la/ 'dir yang ngom bya bral pa la gnyer kha gtad la/ mgo rlon gza' yab yum gyi sras su sku 'khrungs/ de yang 'dir mtha' yas pa spro zhing 'ja' 'od kyi lam
la/ sku'i rnam sprul bsam gyis mi khyab pas/ gdul bya rang rang gi bsam pa dang mthun par/ spro ba dang bsdu ba'i cho 'phrul dag mdzad de/ yum gyi lhums su sbyangs nas/
rin po che las grub pa'i/ gzhal med khang mchog tu 'od gsal ba bde ba'i yo byad dang ldan pa nyid du/ ting nge 'dzin gyi rol pa bsam gyis mi khyab pas yang dag par rol
zhing/ skye ba la dbang thob pa'i rdar/ lhums su zla brgyad las ma gzhugs par/ dran shes gzhin dang ldan pas/ rang gzhan la ma gnod par/ mngal gyi dri ma'i skyon dang bral
ba'i bdag nyid chen po de 'khrungs par gyur ro/ 'khrungs par gyur ma thag/ 'phags pa spyan ras gzigs dngos yin par mtshon pa dang/ bde bar gshegs pa'i gsung rabs ma lus
pa la mnga' 'byor ba'i brtags su/ oM ma Ni padma hUM zhes pa dang/ dbyangs yig bcu drug kyang gsungs la/ skye bo rnams kyis blo gros yangs pa'i skye ba yin pa 'dra zer ba
dang/ phal che bas de ni legs pa'i sku skye e yin zer ba byung/ de'i skad cha de thams cad du grags pa dang/ bya bral bas/ chos

rje'i bka' lung kyang yod/ ci 'dra yin mi shes dgongs nas/ rnal 'byor pho mo rnams kyi khrod du 'khyams pa na/ skyes nas zla ba gsum song pa'i bu chung de dang 'jal/ de'ang
mnyes pa'i rnam 'gyur mdzad kyi 'dug pa dang/ de'i sar byon nas khyod blo gros yangs pa'i skye ba e yin zhus pa na/ dbu sgril gyin 'dug/ 'o na de bzhin gshegs pa'i sku skye
e yin zhus pa na/ dbu phyogs phyogs mdzad/ 'o na tshigs dpyad gcig gsung par zhu zhus pas/ byis chung co kas sgra skad 'bum phrag shes gyur kyang/ sgyu ma'i lus 'di ma
tshar bar du sgra mi bya/ nga ni skye med rjod pa kun dang bral/ gnas med gnas bral 'khor ba'i 'gro ba rnams/ ma lus thar pa'i sa la 'god pa'i phyir/ skye 'gro kun gyi
dpal du bdag gyur te/ zhes gsungs nas gong ma'i sku skye yin par zhal gyis gzhes/ de nas khong gis zhabs tog mdzad/ karma dang 'di phyogs na yod pa'i sgar pa/ grwa bu slob
yon bdag dang bcas pa la/ gsung 'bum thog ma 'di bkur/ snyan pa'i grags pas sa stengs ma lus khyab par byung/ rda'i gu shri blo gros rgyal mtshan pas thog drangs pa'i/
sgar pa rnams kyi gzhan nye las thog drangs pa'i/ rten gsum mchod rdzas/ phyag rdzas kyang phal mo che drangs te/ chos rje sprul sku rin po che'i drung du byon/ 'jal ba dang/
ngo mtshar ba'i ltas bsam gyis mi khyab pas thams cad yid ches par gyur te/ ston pa ches rin sogs la ming nas smos te/ drung skor byin la mnyes pa'i rnam 'gyur mang
po bstan pas/ the tshom gyi dra ba dang bral te/ gdul bya dpag med 'dus pa rnams la/ chos kyi 'brel pa gung lo gnyis pa nas gsags pa ni 'di lta te/ hri:yig las skyes bcom
ldan 'das/

zhal gcig phyag bzhi sku mdog dkar/ de sgom byed pa'i skye bo la/ yon tan dpag med 'byung par 'gyur/ oM ma Ni padma hUM/ zhes gsungs nas/ thams cad yi ge drug pa'i sgom zlas
la bkod par gda' lags/ de nas sngon gyi gsol ba btab pa'i mthu dang/ smon lam dang rten cing 'brel par 'byung pa'i ched dam bsam gyis mi khyab pa'i stobs kyis/ nye gnas
chen mo yan byin na gzhugs pa dang/ yon bdag stobs ldan rnams kyis gsol ba btab pa dang/ sems can mtha' yas pa'i bsod nams las/ rje rin po che gong lo gya bzhi gzhes dus/
'ol kha'i phur mjal 'dzoms kyi rten 'brel sgrigs/ gzhan dag gis rje pa sku nas byon grags pas/ sprul sku yar phebs pa 'thad zhu na'ang/ lam khar nyes byed mi 'byung pa'i
zhal gzhes dang/ lung bstan byung pas/ 'bru'u sna nas log mda' bar/ shan la thegs/ gong ma chen po'i drung nas kyang/ mar lan 'ban tshigs gling khar phebs/ de nub yon tan
mchod ldan du gzhugs/ sang tsha gzhes bteg/ chos kyi rje spyan snga rin po che bsod nams rgyal mtshan dpal bzang po'i zhal snga nas/ thar ma'i lcang bseb nang du phebs
nas/ der gdan zhus/ chos kyi gsung glengs kyi dga' ston yun ring du mdzad cing/ snam sbyar dmar dmug gcig dang/ gzhi nag sig gcig gi gnang sbyin kyang mdzad/ de nas phyir
thegs te leg mtha' nas bde le la gdan drangs/ rim gyis 'ol khar phebs/ chab tshan zhag lnga mdzad pa'i zhag bzhi pa la sprul sku ri po che phebs pa'i skad cha dang/ ja
'dren la dpon bkra shis 'byung gnas sleb/ sang de de nas bteg/ tshugs zhag gnyis kyis/ bkra shis thang zer ba der/ dpon slob rnams mjal zhag

drug gzhugs/ de'i ring la sprul sku rin po che rab tu byung/ rtogs ldan zha dmar bas bsnyen rdzogs mdzad/ sems tsam lugs kyi sems skyed kyi cho ga dang/ dus 'khor dang bde
mchog mkha' 'gro rgya mtsho/ gsang 'dus gnyis med rnam rgyal/ rta mgrin yang gsang khros pa/ tshe dpag med grub rgyal ma rnams kyi dbang dang/ de'i tshe khrid kyang phul/
skye bo'i tshogs dang der lus pa'i che btsun rnal 'byor pho mo/ dpon slob gnyis kyis bsdus pa'i/ skye 'gro rnams la chos dang zang zing gi longs spyod mtha' yas pas/ thams
cad dgyes shing tshim par mdzad/ yar thegs khar bla dpon byin gyis/ zhal mdzom du bsnyen rdzogs kyi bar gzhugs pa'i zhu ba ni mdzad gin 'dug/ dngos su zhal gyis gzhes
pa ni ma mthong/ gang ltar na'ang sprul sku rin po che'i bsnyen rdzogs de tsam gcig ma gtogs tshe 'di'i bya ba tshar gsung pa skabs su gsung bar 'dug na'ang/ bsnyen rdzogs
ma 'phrod pa ni/ mi'i dbang po grags pa rgyal mtshan pa sku gshegs pa dang/ de'i gdung phul ba la byi ba lo zla ba drug pa'i nang / dpon bkra shis 'byung gnas byon/ 'dir
yang slob dpon pa dang khong rnam gnyis nyam 'dzer gcig byung pa la rten nas/ rje'i drung du sprul sku'i bsnyen rdzogs mdo khams su mdzad par yod zer ba'i zhu ba phul/
de mi bden pa che gsung pa lan gsum gyi bar du bskyar bas/ snga ma bzhin zhus/ 'o na kho bos de'i dbug gded la gdad pa yin/ gzhan brel ba med gsung nas/ zhu yig phul ba na
slar yang/ sku skye nam mkha'i nor bu zhig myur du shar ba yud tsam ma yin/ lo brgya'i bar du bstan par gzhugs gsol 'debs/ gzhan du na'ang dus gsum mkhyen pa yi/ gong lo'i
tshar bar cis kyang gzhugs par zhu/ gsung pa

sogs dang / de'i zla ba brgyad pa la/ bdag la bka' lung du ma gnang/ nged kyang 'gyong par 'gro ba yin/ de'i nang nas phar la gdams ngag mang po yod/ thugs la zhog la bstan
'dzin mdzod cig dang/ ring por mi thogs zhi ba'i gnas thob 'gyur/ces sogs gsung la/ de dus sku tshe byin gyis brlabs pa'i gsol ba btab pa na/ da mi phan tshar gsung ngo/
rab byung mdzad pa'i yar lam khrom ser/ zhag gcig gzhugs pa'i gzims ther gyi shul na/ de ka'i rgya dang mnyam pa'i me tog khra chil le ba shar/ da dung dgun kyang de la
me tog yong la de'i mthar/ mi dang mi ma yin gyi skor lam kyang chags yod zer/ des na byis pa'i lung bstan bzhin / sku skye gnyis kyi rtsa ba'i bla ma mdzad pa yin no/ bsnyen
bsgrub rnam gzhis nyin mtshan dus bda' zhing/ dga' bzhi'i 'gros kyis sgrib gzhi'i bag chags bcom/ smin byed dbang bzhi'i sbyin pa phyogs bcur btang ngo/ sku gzhi mngon
gyur chos rje'i zhabs la 'dud/ ces pa ni bsnyen bsgrub rnam pa bzhi ni/ ser bsdud bsam gtan gnyen pa'i yan lag/ srog rtsol dang/ 'dzin pa nye bar bsgrub pa/ rjes dran
dang ting nge 'dzin ni bsgrub pa dang/ bsgrub pa chen po te yan lag drug gi rnal 'byor gyis nyin mtshan dus 'da' zhing/ de'i dbang gis dga' ba bzhi'i 'gros kyis/ sad pa dang
rmi lam dang gnyid 'thug dang / bzhi pa te 'pho ba'i bag chags kyi sgrib pa bcom pas/ zhi bde 'gyur med kyi bde ba thob pa yin la/ de la gnas pa'i sgo nas/ gdul bya rang
rang gi skal ba dang mtsham par/ dbang bzhi'i sbyin pa phyogs bcur btang ba ni/ nang gi dbang rigs drug gis bsdus pa'i sems can thams cad la gnang pa yang yin la/ dbang
khral dang yon la ltos pa med par dpal dus kyi 'khor lo

la sogs pa/ gnyis med rgyud nas bshad pa dang/ dpal gsang ba 'dus pa la sogs phar rgyud dang/ dpal 'khor lo sdom pa la sogs mar rgyud dang/ rdo rje phreng ba sogs mtha' dag
gi dkyil 'khor phyogs gcig tu sdebs te sgrigs pa dang/ sgrub thabs rgya rtsa dang rgya mtsho la sogs pa'i bka' lung grang las 'das pa rnams 'phangs pa med par/ gong lo sum
bcu gzhes pa'i dus bzang ldan gyi 'chad nyan mdzad pa nas bzung te/ mthar gong lo go gsum gzhes pa'i dus yan/ lo grangs drug bcu'i bar rgyun chags su gnang pa yin pa'i
phyir ro/ dus 'khor gsang 'dus bde mchog kye rdor dang/ dgra nag gdong drug gshed mar tshe dpag med/ sgrol ma rnam rgyal mkha' spyod dkar dmar sogs/ yid dam lha gzigs chos
rje'i zhabs la 'dud/ de yang 'di skad thos te/ sbyor ba yan lag drug dang snyen bsgrub sku nyams su gzhes pa'i dus/ 'ja' dang 'od zer mtha' yas 'phro ba'i dbus su/ de
ni legs pa'i longs spyod rdzogs pa'i sku'i gzugs brnyan 'di rnams/ stong pa nyid kyis gzugs brnyan du gzigs par snang ste/ 'di rnams ni che long zhig yin la/ de dus su sangs
rgyas dang byang chub sems dpa' dang / rnal 'byor pho mo dang/ mgon po dang lha mo'i rnam thar snang ba sogs ni bsam gyis mi khyab la/ de rnams kyis lung ston pa dang
dbang bkur ba dang / de rnams dang dbyer med du 'dres pa dang/ gcig las du mar sprul ba dang/ du ma'ang gcig tu bsdu ba sogs/ sna tshogs pa mdzad par snang la/ mkha' spyod
ma dkar mo 'di sngon nas kyi yid dam yin zhing/ sgrol ma dkar sngo gnyis dang/ mkha' spyod ma dkar mo 'di bsgrubs nas gzigs pa'i ltar yang grags/ 'di'i gzigs tshul la/
thos pa rgyud pa la la na re/ bsgrub pa mdzad dus mtshan

mo dngos grub kyi mtshan ma'i lung bstan byung pa bzhin/ de nang mtshams 'ur 'don mdzad byon pa na/ me tog chen po gsum 'dug pa'i gnyis rje pa rang gis thob/ gcig mtshams g.yog
pa bla ma sang rin bya ba la shos/ de nas rjes su bzung par grags zer/ drung rang du zhus dus/ thang ka la bris 'dug pa ni mang po mthong gsung pa las/ ches zab pa'i
rnam thar ni/ shin tu sba ba la gtso bor mdzad pa'i phyir/ bdag la ni rjod rgyu med do/ sbyor drug chos drug lam 'bras ni gu dang/ rim lnga la sogs rdzogs rim zab dgu rnams/
sbas pa'i tshul gyis nyams len mthar phyin nas/ gzhan don gtso mdzad chos rje'i zhabs la 'dud/ de'ang nyams len mthar phyin pa'i tshul ni/ rim pas sngar rjod zin la/
gzhan don gtso bor mdzad pa ni/ sku tshe'i 'jug mya ngan las 'da' kha yan chad/ sbyor drug/ rim lnga lam 'bras/ na ro chos drug/ ni gu chos drug/ u rgyan bsnyen bsgrub/
bde mchog rim lnga/ dmar khrid/ ro snyoms/ ri chos/ lha khrid/ blo sbyong/ snying po don gsum/ phyag chen skor sogs ni rgyun chags su gsung la/ sbyor drug gi gdams pa zhu
mi ni gnyis su longs pa yan chad la 'khor yug du gsung bas/ des grol tshul ni/ rdo rje lus kyi de nyid mthong ba dang/ zhung lnga'i kha dog mthong ba dang/ 'od gsal la rgya
'byams te zhal lnga drug tsam/ ting nge 'dzin re la mnyam par 'jog pa dang/ rtsig pa dang/ khang khyim la thogs med du 'gro ba dang/ dus gsum gyi rnam pa dngos sum du
mthong ba dang/ chu la mi 'byin pa dang/ mes mi 'tshig pa dang/ rmi lam la rten nas sprul sgyur nus pa dang/ gtum mo la brten nas bde drod rang shugs kyis 'bar ba dang/
sgyu lus la rten nas dngos

'dzin 'khrul pa rang sar zhig te/ 'khor 'das mnyam nyid du brtogs pa dang/ thabs lam la brten nas byang sems thig le gsum la rang dbang 'dus pa dang/ mdor na tshe 'di la zhen
pa log te mi rtag pa'i dran 'dzin gyi 'jig rten blos btang gi bsgrub pa byed pa dang/ rang nyid bstan pa'i lam sna zin nas/ gdul bya gzhan rjes su 'dzin pa'i slob ma'ang
shin du mang zhing/ de'i gdams pa'i gnad sna re tsam thob pa ni/ sa'i dkyil 'khor gyi mthar thug par khyab pas na grangs rjod par mi nus pa'o/ rgyal ba'i rgyal tshab rgyal
ba las lhag pa'i/ lo ni bcu phrag dgu dang gsum zhes nas/ lang mtsho yol kyang mdzad spyod bsam mi khyab/ smra rjod dul 'das chos rje'i zhabs la 'dud/ de'ang rgyal tshab
dam pa spangs rtogs yon tan gyi cha rgyal ba las lhag par smra ba ni ma yin la/ rgyal ba shAkya thub pa ni 'dzam bu'i gling 'dir/ gong lo gya bcu pa la mya ngan las
'das pa'i tshul bstan pa yin la/ de'i sprul pa rje rin po che ni/ rgyal ba las kyang gong lo'i grangs ma lhag par gzhugs te/ dgu bcu go gsum gzhes pa'i phyir ro/ lang mtsho
yol kyang mdzad spyod bsam mi khyab pa ni/ che long tsam zhig rjod na/ tshogs kyi mkhan sar phebs dus/ de'i chos spyod kyi rim pa 'khrug pa dang/ mi gsal ba dang/ mthor
ba rnams bsdus te/ sman bla'i mchod khrigs/ gnas brtan gyi cho ga chen mo/ rnam 'jam nyer gcig gi mngon brtogs/ maNDal bzhi pa don zhags dang/ bcu gcig zhal gyi yig cha
tshang ba/ rnam sras bkor kyi mchod khrigs/ 'khor lo bca' thabs/ 'dul ba'i las chog/ mthol gshegs/ chos 'byung rin po che/ tshad ma'i

bsdus don/ phar phyin gyi don bdun bcu tsam gcig tu bas la/ mkhan po'i go sa btad nas/ brtsam chos bsam gyis mi khyab pa las/ gtso che ba ni dus 'khor yongs rdzogs dang/ lha
dgu'i bsgrub thabs dbang chog/ sbyin sreg/ rab gnas/ gshin rje po rjes 'dzin de'i khrid yig dang/ ngo sprod/ bstan rtsis/ bde mchog mkha' 'gro rgya mtsho'i bsgrub dkyil/
gsang 'dus gnyis med nyam rgyal gyi sgrubs dkyil/ rdo rje phreng ba'i bsgrub dkyil/ sa chog/ thig rtsa yan chod tshang ba/ rta mgrin gyi sgrub dkyil/ gser skyems/ tshe
dbang/ tshogs tha ma/ sa chog/ 'chis bshad/ kun mkhyen mu prad pa'i rnam thar/ bcu gcig zhal gyi bla ma rgyud pa'i rnam thar/ don zhags kyi lo rgyus/ zhal bcu gcig pa'i dbang
dang/ de gnyis ka'i gzungs bsgrub dang/ bsgrub skor sogs yig cha tshang ma/ 'byung po 'dul byed kyi skor cha lag dang bcas pa/ mi g.yo ba sngon po'i bsgrub skor/ rjes
gnang dang bcas pa/ na ro mkha' spyod/ phag dkar dbyangs can ma dkar po rnams kyi bsgrub thabs rjes gnang las kha tshar dang bcas pa/ tshe dpag med grub rgyal ma dang/
lha dgu'i mngon dkyil 'chi sgu dang bcas pa/ lcags ral can dang ar rtsid lcam sring/ ar rtsid ser po/ mi g.yo ba sngon po rnams kyi bsgrub thabs/ sgrol ma nyer gcig gi mngon
rtogs/ sems nyid ngal bso'i khrid yig/ dmar khrid tshem bu lugs kyi khrid yig rgyas pa/ kun rig gi cho ga/ phyag rgya bzhi'i rgyas 'debs sogs tshang ma/ byang chen gyi
rnam gzhag/ thig tshad/ phan yon/ ltam yig/ sngo ba/ sha'i gnang 'gag bla ma rnams la gsol 'debs kyi rim pa dang/ dris lan

thor bu'i skor/ yum rgyas 'bring sdus gsum dang/ phar tshad/ 'dul mdzod/ spyod 'jug/ lung sde bzhi sogs kyi dkar chag/ gong ma rgyal po sogs dbang sgyur ba'i rgyal po rnams
la gdams pa'i ga'u sogs mang la/ bstan bcos dang bka'i rnam bshang mdzad pa ni/ gong lo don gsum gzhes dus 'dul ba'i dka' 'grel bdud rtsi'i nying chu zhes bya ba mdzad/
gong lo don brgyad gzhes pa sa pho khyi'i lo la 'jam dbyangs kha ches bkul ba'i ngor/ dbu ma chos kyi dbyings su stod pa'i rnam bshad mdzad pa ni/ kun ldan zhes bya ba lcags
khyi ba'i lo gyad bcu pa la rnam 'grel gyi tri kA mdzad/ de'i phyi lo lo tstsha ba skyabs mchog pas/ gzhan stong gi grub mtha' dgag pa dang/ rang lugs kyi grub mtha'
gzhag pa'i yig cha rtsod med du grags pa la/ sun 'byin pa'i rtsod lan lung dang rigs pa'i gter mdzod mdzad/ mdzes byed ces bya ba chu mo yos kyi lo/ gong lo gya gsum gzhes
pa'i dus/ 'dul ba lung sde bzhi/ 'grel pa dang bcas pa gzhengs/ bu dpe la drung gnas rang gi zhu dag dang sbrags te/ nged grogs mchod bzhi la lung tshad mar gnang/ de grub
pa dang 'dul ba 'di la bag chags sad pa yin/ rgad bu'i lag rjes 'jog gsung te/ bdag gis zhabs theg byas lung bzhi'i gso sbyong bzhi yan chad la/ dge legs gshes gnyen
gyi 'grel pa bzhin gzhag/ mtsho sna ba'i trika chen sogs kyi dgongs pa blangs pa dang/ bu ston dang rje pa rang gi dgongs pa'i lugs bzhin 'chan btab/ de man chad dang so
thar gyi mdo gnyis/ rnam 'byed gnyis/ phran tshegs/ zhu ba che chung dang bcas pa la rang rang gi 'grel pa'i dgongs pa bzhin 'chan btab te/ sna tshogs dbyig ces bya ba shing
mo sbrul gyi

lo'i/ hor gyi lo gsar dus zhabs su byon/ de dus da ming yang rjed/ ma Ni yang rjed/ shin tu btugs/ skyug bro byed pa'i gnas yin gsung na'ang/ mi rjed pa'i gzungs thob gsung
pa'i tshod du 'dug te/ lung gi tshig 'di na 'di yong rgyu yin/ 'grel pa 'di nas 'di bshad rnamasani chu 'bab pa bzhin du 'dug pa'i phyir/ de nas gya lnga gzhes pa'i dus/
sna tshogs dbyig thes bya ba shing mo sbrul gyi lo/ rje pa rang gi bsan yig steng nas/ rgyud 'bum gzhengs/ de'i sgron gyi zla ba'i tshes bcu bdun nas rtsams te/ de'i lo
phyi ma'i gro zhun gyi zla ba'i bar la de'i lung rdzogs par gnang/ de'i bar la 'jigs byed dgra nag/ gdong drug/ gshed mar lha bcu gsum la sogs/ dmar nag drug gi bsgrub thabs/
dbang chog sbyin sreg sogs kyi yig cha'ang mdzad/ de nas gya brgyad gzhes pa'i dus/ phur bu zhes bya ba sa pho spre'u'i lo'i zla ba lnga pa la/ dus 'khor rgyud 'grel
gyi bshad pa mdzad/ de dus me tog gi char yang skabs su bab/ de'i zhor la rgyud bla ma'i Tika rtsis/ chos drug/ sbyor drug/ ni gu sogs khrid phran mang po'ang gnang ba'i
skabs su/ nyin zla nag por gzigs pa dang/ ro rkyang gi rlung gi 'gyu ba'i 'chi ltas shar bas 'chi ba 'dra gsung/ de phral gzhan rnams sems ma bde dgos nas/ 'on kyang mi
skyon/ bla ma'i man ngag yod pas rang dbang yod/ chos 'chad 'phro la shi na'ang dge bshes kyi skyon min gsung nas/ chos thun skyed nas dus 'khor gsungs ma tshar ba'i gong
nas Tikka tshar/ rgyud Tikka gnyis snga chos kyi chos mdzad nas gsungs/ rtsom pa dang chos gsung pa'i dus kyang/ shangs bug dar gyis dgag pa mdzad de/ zla ba brgyad pa'i
nyer brgyad la thams cad thub par mdzad/ dgu'i nyin drung rin po che seng ge dpal

bzang pos gtsos pa'i chos la 'dus pa byin la gnang byin dang/ zhal lta mang po gnang/ dgu pa'i tshes gsum nas/ sngar brtsal ba bzhin/ thog mar e lhus lta/ ma lhus na lam du
'khyer ba yin gsung nas/ sku mtshams gdams/ gzhan rnams kyis kyang gsol ba drag po btab/ zla ba bcu pa'i tshes bcu gcig gi tho rangs kha/ shar ri'i rtse la nyin byed shar
ba de/ sprin nag 'thug pos sgrib par gnang na yang/ thor zhung drag pos sprin nag phyogs bcur stor/ nyi ma sprin med mkha' dbyings 'od stong 'phro/ chu skyes 'dab stong
rgyas pa'i gnyen dang grogs/ 'gro ba'i the thog smin pa'i dpal dang mgon/ zla ba dkyil 'khor rgyas pa nya gang pa/ sgra can gdug pas 'dzin par rtsis na yang/ bsod nams stobs
kyi sgra can kha nas thar/ zla ba sgra med mkha' dbyings 'od dkar 'phro/ me tog ku mud rgyas pa'i gnyen dang grogs/ mtshan mo mun nag sel ba'i dpal dang mgon/ rgan po
myur du 'chi ba'i 'chi ltas shar/ rim 'gro man ngag zab mos re shig lhogs/ lo gsum 'tsho ba'i rtags dang rten 'brel mdzoms/ blo bur 'chi bdag sus kyang blos mi chud/ 'on
kyang dkon mchog byin rlabs bsam mi khyab/ de yis de dag 'chi bdag bdud las skyobs/ ces gsungs nas/ lo gsum gyi bar gsad kyang mi 'chi mtshams khrol gsung/ de nas lo lnga
gzhugs/ de'i lo 'tshams la chos rje don pa dang/ tha khyam chen po/ ta'i nya bzhin/ gsung ta bzhin/ byang ta bzhin dang bcas pa rnams kyi/ gong ma rgyal po chen po'i lung
dang/ gangan sbyin gzhan yang/ byang nges rgyal bu/ byang ci/ ji gong/ yang chos rje song/ bu slob rnams dang pho rang nang gi/ rtsun/ mo ta bzhin/ du sri/ dri 'os te/
chos rje rang

gi mtshan thos pa dang/ las 'brel yod pa'i gdul bya rnams kyi 'bul ba/ rten gsum/ mchod cha/ mchod rdzas/ bsol dpyad/ nam za skor/ ding phon/ mthon thing dang/ gos yug phyi
nang ja sig/rten khebs/ tha na rag sha/ spar lto/ spongs shing/ ba so/ tsan dan la sogs pa'i phreng ba'i phung po/ kha thags kyi phung po/ snag tsha dang/ dar skud kha ba
shing thog te/ mdor na phyag rdzas bsam gyis mi khyab pa'i 'bul mo ches sleb/ chos rje don pas gtsos pa rnams la zhag gsum gyi nang du dus 'khor yongs rdzogs kyi dbang/
byis pa 'jug pa nas/ bdag po chen po'i dbang gi bar tshang ma bde mchog dril bu pa/ rta mgrin yang gsang khros pa/ tshe dpag med grub rgyal ma dang/ lha dgu/ sgrol ma lha
bcu bdun ma/ spyan ras gzigs gsang bsgrub rnams kyi dbang dang/ de rnams kyi bsgrub thabs bsdus pa re'ang mdzad/ gzhan yang chos phran mang po gnang te/ de'i ring la las
ka 'dzin pa'i rgya ban mang po la bsnyen rdzogs kyang mdzad/ thams cad dgyes shing tshims par mdzad do/ chos rje rin po che'i dgongs pa la/ 'di rnams kyi nor gyi 'bul
ba yong pa gzhan gang kyang min/ thub pa chen po'i sku drin yin 'dug dgongs pa thugs la 'khrungs te/ gos dar las grub pa'i ston pa'i sku 'dra 'di/ de ka'i dbyar de bsgrubs/
de'i zla ba bdun pa la/ phar phyin gyi Tikka 'di rtsom mdzad/ bu Tika gzhir gzhag pa la dge dgongs pa dang/ nya dbon po gnyis kyi legs cha sgron pa'i sbyor ba bkod/ de'i
zla ba dgu pa'i tshes brgyad la de'ang tshar ba grub/ bla ma kun legs kyis zhus pa'i ngor/ phyag rdor 'khor chen gyi bsgrubs dkyil mdzad/ lcags pho

khyi'i lo/ gong lo dgu bcu gzhes dus phar phyin tshar gcig gsungs/ go gcig pa la bka' 'bum dang/ go gnyis pa la'ang gung ru rgyal bzangs pas gtsos pa dus 'khor rgyud 'grel
gsungs/ chos phran brtsams pa dang/ gsungs pa ni tshad med la/ go gnyis pa'i dus byi ba'i lo'i zla ba dgu pa la che rtog phreng rgyud kyi Tikka'i rtsom gzhi mchod rjod gcig
kyang mdzad 'dug/ Tikka ngo bo ma grub pa ni/ yi ge pas 'thegs pa ma stor/ rje rin po che nyid ni skel ba mi mnga' ba'i chogs rnams thob pa dang/ lha'i mig gi mngon shes
dang ldan pas/ drung na yod pa rnams kyis da spyan gyis mi gzigs zhus na ma rtogs/ sa rib nas kyang phyag dpe gzigs pa la thogs pa med pa dang/ rtsol grub mi mnga' ba'i
phyir ro/ des na la la la de yod de/ la la la de med/ des na khyed stobs mnyam/ rtsal mnyam/ bang mnyam pa gang kyang yod par ma mthong pa'i phyir ro/ des na/ rgya gar
rgya nag bal po'i yul dang/ gangs ri'i ljongs dang sa gsum gang na'ang/ khyod dang mtshungs pa'i mkhas grub gzhan med ces/ lha mi kun gyis khyod nyid mchod la 'dud/ ces phyag
'tshal ba yin no/ lha rnams kyis dus dus su me tog gi char 'bebs/ spos kyi dri 'bul/ rol mo'i sgra sgrog/ mi rnams kyis ni rang la gang yod kyi 'byor pas mnyes par byed/
klu rnams ni bka' ji ltar bgo ba bzhin/ char btong pa dang/ skyes 'bul ba'ang yod de/ klu'i bu dang bu mo dang/ rgya mtsho'i mtha'i sbu ba dang/ rus sbal dang/ 'brug
gi rus pa las grub pa'i phreng ba dang/ rin po che'i bye brag/ padma ra ga dang/ inDa ni la dang/ mar gad dang/ kar ke ta dang/ pu ga dang/ mal shel dang/ mu tig dang /
ga pu dang gser la sogs pa ltos med du 'bab par

snang ba'i phyier ro/ mahA kA la lcam bral bran g.yog dang/ byang phyogs skyong rgyal rnam thos sras la sogs/ dam can rgya mtsho bsrung ma'i tshogs rnams kyang/ khyod zhabs
gus brten phrin las bsgrub la 'dud/ de'ang 'di skad thos te/ rje rin po che nyid thegs gzhud dgongs pa na/ zhag lnga drug tsam gyi gong nas/ mi nag dang mi dmar dang/ bud
med kyi rigs mtha' yas pas/ sa phyogs de ngos la lam 'chan par snang ba dang/ rta pa dmar po'i dpung gis bkor ba dang/ hor gyi mi rigs yin pa la/ lag na bse mdung dang/
lus la bse khrab bse smog gnongs/ rmang ra'i ag tshoms dang bya rgyu yod pa dpag med kyi dpung dang bcas 'byon pa/ mgar sgom bsod rgyal sogs sgom chen rtsa bzang po sogs
mang po'i gsal snang la mthun par byung pa dang/ skabs gcig jo gdan mtshogs pa'i dbyar gnas ya 'brog sga 'drar byas/ de nas khra la 'byon pa'i lam 'byad la 'dzad 'dug pa/
g.yag po ri'i stod/ brag sgo'i la kha nas/ mdzo pa rnams dmyal ba'i byag pas khyer 'dug pa la/ byag tshangs kyi gdams pa mdzad 'dug pas/ byag pa rnams rengs par gyur/ khong
rnams la kha zas dang/ chos kyi gnang sbyin mdzad/ dri ba mdzad dus sa gzhi byin rta pa dmar pos khengs nas 'gro ba'i skabs ma rnyed zer ba sogs lo rgyus shin du mang
la/ dus phyis slob dpon nor bzangs pa rdo bkor rgyag pa'i mtshams su'ang mi dmar po res/ rdo 'ben gyi sar skyel ba 'dug zer ba sogs dang/ nyer 'khos 'thogs pa byung na/
rje'i drung du zhal lta zhus pa'am/ khong rang gis thugs las mdzad pa tsam gyis/ de 'phral du 'byung pa yod la/ a tsa ra ras kyi ang ga rag gon/ dung gi sna cha yod pa mang
pos/ khri nas 'degs pa dang/ mdzo khal

'gel ba dang/ phyibs pa'i chu sgud pa sogs byed par snang ba ni/ 'od gsal la mnga' brnyes pa dang/ rmi lam 'byongs pa dang/ rmi lam gsal po yod pa rnams la de lta bu'i rnam
pa yod ces kyang 'byung la/ mgon g.yag gis 'ong khrod du phyin pa na/ 'brog pas mda' rgyab/ 'brong gis de kha'i rjes phyir 'brangs mi de shi/ shi ba'i sbra sgo 'gag du nyal/
ro skyal ba'i rjes phyir phyin nas/ ro shul du 'dre mo byas/ des rtogs pa langs/ rjes kyi mi rnams gus pas lud pa'ang byung/ skabs gcig rkyen gcig la thugs khro ba byung
pa na/ mi nag po gri thod 'dzin pa/ rngam la rjid pa/ gzugs thung la yan lag hrags pa/ mig gsum yod pa gcig gzhugs gdan gyi zur du byung nas/ bdag gis phrin las ci bsgrub
lags zer/ de ma thag thugs dran gyis zin te/ dge slong rgad bu dag la phrin las bsgrub rgyu ci yang med zer ba byas gsung/ gzhan yang chos skyong gis phrin las bsgrub
pa'i rnam grangs mang te/ yi ge mangs dgos ma bris pa lags/ phyag zhabs mthil na 'khor lo gsal bar dod/ gas ba'i sba ba mi mngon gnas su thim/ sum bcu'i mtshan mnga' dpe
byad brgyad bcus spras/ lta ba mtshungs med chos rje'i zhabs la 'dud/ de'ang 'di skad thos te/ phyag gi mthil na mtshon cha 'khor lo rtsibs drug pa dang/ zhabs kyi mthil
na 'gro ba 'dren pa'i 'khor lo gnyis ni/ mkhyil ba'i tshul du yod la/ de'ang zhib zan sla mo sbyar ba dang/ zhal ba'i steng du zhabs rjen par byon dus gsal bar yod la/
zhabs mthil khod snyoms pa la long bu med cing/ mthil bzhi ka 'jam zhing khod snyoms pa gzhon sha chags pa/ reg bya'i khyad par bsam gyis mi khyab pa dang/ phyag rkyang
pa na dpus

mo'i lha ngar sleb la/ lhu tshigs ring zhing rtsa mi mngon la rtsa mdud kyang med/ sku lus drang zhing yang po dang/ 'bar 'bur dang khyar khyor ni/ gong lo gya bcu'i dus na'ang
med la/ dbu skra'ang 'jam zhing ma 'dzings pa nas gya bcu pa nas dkar por snang pa yod/ tshems ni gya gsum pa la 'gram nas gcig byon/ gya lnga pa'i dus gcig te/ 'gram
gyi gnyis ma brtogs tshems gral ma zhig la/ mthar go gsum pa la phebs pa na'ang/ sngar gyi gnyis dang gsum byon/ gsum po'i shul du re re 'khrungs 'dug na'ang/ so'i don
byed ni mi nus par 'dug gsung/ des na tshems mnyam thags bzang kun da ltar dkar ba sogs kyi yon tan dang ldan la/ dbu'i gtsug gtor gsal por 'phags pa ni mi mngon la/ zlum
zhing rgyas pa dang / spyan yangs pa dang/ rdzi ma stug la dbyibs bam lta bu dang/ ma 'dzings pa dang/ gsang ba'i sba ba ni/ zhal snga nas kyang/ da sgom chen pa bros nas
mi 'da' zhes skabs su gsung la/ don gyis phyir mi 'bur ba'o/ des na sum bcu'i mtshan mnga' la/ sen mo'i mdog zangs dang mtshungs pa dang/ mdog snum pa dang/ ser mo thams
cad dbyibs zlum zhing rgyas pa dang/ byin gyi phra ba dang/ spyan yangs pa dang/ padma'i 'dab ma 'dra ba dang/ sku mthong ba tsam gyis kun gyi yid 'phrog par nus pa'i phyir/
lta bas chog mi shes shing mtshungs pa med pa sogs yod de/ yi ge mangs pas rgyas par ma spros pa yin no/ khyed sku nyin byed dkyil 'khor rgyas pa de/ thub bstan padma'i
tshal rgyas ge gsar bye/ sdom gsum skra rtse'i bcud kyi bung ba tshim/ 'chi bdag sgra can zil mnan khyed la 'dud/ de'ang sku dngos kyi sangs rgyas kyi bstan pa/ bshad
sgrub gnyis kyis rgyas par mdzad pa ni bsam gyis mi khyab la/ tshogs kyi mkhan sar

phebs pa nas/ mthar go gsum gzhes pa'i dus/ glang lo zla ba dang po la sgam po rin po che'i gasnyen rdzogs mdzad pa yan chad la/ bsnyen par rdzogs pa ni bdun stong dang drug
brgya gya bcu lhag tsam yin la/ der ma 'dus pa ni mang po yod gsung/ byang sems kyi sdom pa sbyin pa dang/ dbang bskur te gsang sngags kyi sdom ldan du byas pa ni bgrang
ba las 'das pa'i phyir/ rjed byang mi 'dug/ mdor na gu ge/ pu rangs/ mang yul/ kyi grong/ la stod lho byang byin/ mon dpal gro/ chung zang/ dmyal/ e dgas rkong/ dbus kyi
mthil/ 'phan yul/ 'bri khung sogs stod smad/ mdo stod smad/ rgyal po'i pho brang nang yan/ bsdom sprug dang/ slob ma chos 'brel yod tsam gyis/ 'dzam bu'i gling 'di khyab
par byas pa'i phyir/ mtha' yas pa'i don mdzad la/ 'chi bdag zil gyis mnan pa'i tshul ni/ gong lo gya dgu pa'i dus khyi lo la/ slob dpon sa 'grongs nad drag po byung/ de
dus kho bo khyod kyi lo gnyis kyi gong du 'gro/ da lan ma shi ba byed gsung nas/ stag lo zla ba bcu gcig pa'i tshes bzhi'i bar tshe srings/ gzhan pa/ gzhan gyi tshe srings
pa'i lo rgyus mang te ma spros la/ gong du'ang rjod zin/ khyed gsung legs bshad tshangs pa'i sgra dbyangs bdag med sgra sgrags khams gsum ma lus khyab/ smra ngan kun bcom
yang dag lam la bkod/ smra ba zla med chos rje'i zhabs la 'dud/ de yang 'di skad thos te/ sngar chos rje paN chen pa la sbyor ba yan lag drug gsan dus/ chos rje pas 'dul
ba'i dus la bab par dgongs nas/ khong rang gi nye gnas dbang chen gcig yod 'dug pa de la/ rgyus med pa mdzad

bzang ldan du byon/ sbyor drug phog tshar ba dang/ sa bzang du phebs 'dug pa la/ nye gnas kyis zhu phod byas/ de la chos rje'i gsung gis/ drung du zhu phod ma byed cig mkhas
pa gnyag phu pa shAkya thub pa'i grub mtha' la bcug yod do/ ces gsung skad/ 'dir yang/ chos rje g.yag phrug pa sogs rtsod pas brtul/ chos rje rong che chung sogs bshad
pas brtul/ thams cad mkhyen pa'i gshe banyen dwags po 'od zer seng ge sogs kyi rgyud byin gyis rlabs/ gzad ston zhi mdang 'jam bzangs sogs kyi bag chags sad par mdzad/ gzhon
nu blo ldan la sogs pa'i mkhas pa'i rlom pa dang/ rgan po'i rang rgyal yod pa rnams zil gyis mnan te/ yang dag pa'i lam la bkod nas/ chos dang chos min pa rnam par 'byed
pa'i blo gros kyi nga rgyal thog pa rnams kyang/ rje 'di nyid kyi drung na ni shin tu zhum la 'dud par byed/ dus phyis ni nges pa'i mtha' la nges pa 'khrungs te/ smra
ba'i gtsug rgyan du yang khas 'che bar snang ngo/ khyed thugs g.yo med zhi gnas gsal ba'i ngang/ rang ni 'od gsal pra phab ji bzhin du/ lkog gyur rnams kyang mngon sum lhong
ba na / rnam par gsum ldan chos rje'i zhabs la 'dud/ de yang rang gi thugs dang nam mkha' dbyer med 'dres te/ nam mkha' 'jig rten gyi khams su lus pa med par khyab pas/
sems kyang ngo bo ngos bzung dang bral ba la/ bshis cir yang ma grub pa la/ srid pa gsum gyi gzugs brnyan 'char/ gzugs brnyan de yang rang gi sems las gzhan ma yin/ sems
kho rang gzugs brnyan gyi rnam par shar nas/ rtsig pa dang ri khang khyim sogs kyis sgrib mi nus par 'dug ces kyang lan gcig gsung/ mngon sum du gzigs par 'dug te/ sngon
nang pa grags pa seng ge

bya ba/ mdo smad bra ti shar pa'i dbon po dpon slob rnams kyis bsnyen rdzogs zhus/ de dus bla ma bzod pa dang/ dge bshes grags pa seng ge dang/ grags 'od zer ba gcig rnams
la nyams kyi snang ba la/ nyi ma shar phyogs su zla ba dang/ nyi ma dang/ skar phran che chung mang po 'gro yin 'dug pa snyam byed lags zhus pas/ rje pa'i dgongs pa la/ sngon
rgya gar nas/ bod du bstan pa mgo ma dar ba'i snga ltas la 'di ltar byung pa yin/ de'ang rgya nag du bstan pa dar ba gcig 'gyogs par yong par 'dug/ de'i phyi lo dpal
sen bya ba/ chu mo bya'i lo la rgya yul nas/ chos rje de ni legs pa'i gdan 'dren gyi rang ni/ du khang dang/ li du sri sogs phebs/ shing pho khyi lo la chos rje gong du
thegs/ de dus rten ring srel bsam gyis mi khyab pa mang po rgya yul la gdan drangs shing/ me phag gi lo la/ rje rin po che'i drung du/ gong ma rgyal po lung dang/ gnang sbyin
tshan che ba dang/ bod rgyal po grags se rgyal mtshan dpal bzang po dang/ gzhan yang chos dpon dang sde dpon rnams la yang lung gan gzhi sbyin mang po phebs/ de dus/
dbus gtsang gi rten byin rlabs can mang po phal che ba gdan drangs/ bstan pa rgya nag tu dar bar gyur pa dang/ yang phyogs nas de ring 'di 'dra gcig 'ong bar 'dug/ de'i
grabs kyis gsung ba sogs thog du babs pa kho na 'ong ba yin la/ skabs gcig smon no pa ta bzhin rnams kyi sar lha sar gzhud pa/ de ring sems can smon par 'dug pas/ steng 'og
tshor gad gyis/ gzhi grabs steng shod gnyis su gyis gsung/ de'i gro kha e byung ltos gsung/ lan gsum gyi bar skyar nas ma byung zhus pa na/ sgo 'gag du slob dpon

pa dpon slob kyis phebs pa bya ra bas ni ma mthong pa lan grangs mang du byung la/ bdag gral bskor byed dus kyang/ zhabs drung du ma sleb pa nas/ ja bsags sleb phral gzhung
'di dang 'di e byung gsung ba sogs dang/ gzims gur yol bas legs par g.yog pa na/ phyi nas phyag phul dus/ gzigs don med pa la 'dis sleb byung gsung ba sogs dang/ spyad pa
ye ma rnyed pa na 'di skor la e 'dug ltos gsung ba dang/ phyag dpe phran tshegs dgos nas ma rnyed pa byung ba na/ 'di na 'dug gsung ba dang/ lkog tu spyod lam ci byas gzigs
pa sogs yod de/ mngon par mkhyen pa mnga' ba'i tshul ni/ skyes mchog 'di nyiid kyi yon tan gyi cha phra mo tsam du bas pas yi ge mangs dogs ma bris pa lags/ 'gro ba'i
mun sel thar pa'i lam ston pa'i/ sdom brtson mkhas grub mnyes pa kun gyi rje/ mi rjed gzungs thob stobs bcu'i stobs dang ldan/ rgyun du 'jug pa'i phrin las can la 'dud/
de'ang shes bya'i gnas thams cad la blo gros kyi snang pa phyogs med du rgyas pas/ 'gro ba mtha' dag gi blo'i ma rig pa'i mun pa sel ba/ mkhyen pa'i nam mkha' yangs pa la/
brtse ba'i nyi 'od shar te/ thugs rje'i 'od stong phyogs bcur 'phros pas/ thar pa'i lam po che gsal bar ston pa'i skyes chen dam pa/ sdom pa gsum la lhag par gnas nas/
rim gnyis kyi rnal 'byor la brtson pa'i don dbang gis/ mkhas shing bsgrub pa mnyes pa kun gyi rje yin te/ rje karma pa chen po'i zhal nas/ da lto lo brgya tsam na bram ze
chen po'i sprul pa/ dus gsum mkhyen pa'i rnam sprul pa cha gcig

byung nas bstan pa skyong kyang srid/ dus tshod mar 'grib du song ba'i phyir/ de yang nga'i phrin las tsam mi 'byung/ ran tsam 'byung gsung/lung stan pa'i sku skye byon pa
ni de ni legs pa yin la/ de yang rting ma sprul pa'i sku 'das nas ni/ gong lo bdun pa la/ dus gsum mkhyen par gyur pa na/ lha 'dre rnams la chos kyang bstan/ karma pa ru
gyur pa na/ kla klo ma dad chos la rtsud/ rang byung rdo rjer gyur pa na/ phyi nang gsungs rabs kun la mkhas/ rol pa'i rdo rjer gyur pa'i tshe/ mngon shes thogs pa med pa
yod/ de ni gshegs par gyur pa'i tshe/ chos dbyings ngang la g.yo ba med/ rgyal po chos la mdzud mi yin/ nga byis pa mgon po'i sprul pa yin/ bod khams kun gyi bdag po yin/
zhes zhal gyis gzhes pa'i sprul pa'i sku de gnyeis kyis thog drangs pa'i grub chen rnams dang/ dpal kun tu bzang po'i nags khrod du/ bka' rgyud pa rnams kyi gtsug gi nor
bu/ rje spyan snga rin po bsod nams grags pa dang/ da la ba dang/ bsod nams bzang po dang/ bsod nams rgyal mtshan pa de/ rin po che rnam pa bzhis thog drangs pa'i/ skyes
chen tshogs gnyis kyi 'brus la longs spyod pa rnams dang/ mkhas par grags pa dang/ bzang rtsun du grags pa dang/ bsgrub pa'i rgyal mtshan mdzugs pa rnams dang / thos pa
lhur len pa dang/ bsgrub pa lhur len pa dang/ sa la dbang sgyur ba'i che bar grags pa byin gyis zhabs kyi padmo la 'dud par mdzad pa yin la/ yul gyi skal ba dang ldan pa
dang skal ba dang mi ldan pa ni ma yin no/ sngon bcom ldan 'das ba ra na ser/ lo bcu gnyis gzhugs pa na/ sangs rgyas dang de'i nyan thos kyi gzugs brnyan tsam

yang mig gis ma mthong pa'i rgan mo yod par grags pa bzhin no/ sngon gyi dus nas rang gi sems kyi chos dam par ni gyis 'od gsal ba de nyid mngon sum du mdzad pa las/ bag chags
dang bcas pa'i sgrib pa mtha' dag spangs shing/ sgyu ma dang/ rmi lam dang/ dri za'i grong khyer dang/ pra phab pa bzhin tu ma btags par/ phung po dang khams dang/ skye
mched la sogs pa'i chos mngon sum du gzigs pa'i ye shes dang/ de'i mthus 'gro ba mtha' dag gi don du/ nam mkha' ji srid gnas kyi bar du rgyun mi 'chad par 'jug pa'i phrin
las dang bstan pa yin no/ des na 'dzam gling skyong rgyal rgya nag rgyal po dang/ sprul pa'i chos rgyal bod rgyal rgyud par bcas/ khyod zhabs gus brten 'byor pa'i dpal
gyis mchod/ che ba'i che mchog kun gyis btud la 'dud/ ces kyang bstod pa yin la/ shing pho spre'u'i lo la gong ma rgyal po'i 'bul chen byung pa nas bzung te/ sa mo byi
lo'i bar/ lo lcags mal gyi lung dang gnang sbyin gyis gtsos pa'i 'bul chen dang/ rdzas dang dngos po phyag tu byung pa gang la'ang bdag tu 'dzin pa'i 'dzin pa spangs pas/
bsog 'jog gi nyes ltung phra mos kyang ma gos pa mdzad de/ gzhan la sngo'am/ dge phyogs la sbyor ram/ 'gro ba'i dmyigs tshel gsung ba sogs mdzad kyi che chung gang la'ang
zhal 'jug dang/ rtsad gcod pa mi mnga' ba yin no/ mthar mya ngan las mda' kha ma'i tshe'ang/ nga la ni yongs su bzung ba'i rdul tsam yang med gsung skad de/ 'di ni shin
tu bden no/ sku tshe 'di la mdzad pa mthar phyin nas/ zhing khams 'di nas zhing gzhan gshegs pa'i tshe/ dpa' bo mkha' 'gro'i tshogs kyis mngon bsu te/ bde ba can du 'byon

zhes gshegs la 'dud/ de'ang 'di skad thos te/ da tshe 'di'i bya ba tshar zhes ni yang yang gsung la/ chu mo glang gi lo'i dkar phyogs kyi tshes gsum gyi nyin/ sgam po rin po
che'i bsnyen rdzogs mdzad/ de'i rjes la cung bsnyel ba'i tshul bstan/ de'i tshes bcu drug gi zhogs/ slob dpon pa'i phyag tu sngar 'phags pa shing khun gyi zhig bsos dus
srog shing dkyil nas 'phyugs pa'i ring srel gyi phung po gcig yod pa de gtad/ de snga ngas bdag tu bzung pa 'di yin/ gzhan gang yod khyod rang la gsal gsung ba dang/ gzhan
yang dus phyi ma 'di ltar gyis gsung pa dang/ bka' zhib rgyas gnang gzhed dang/ slob dpon pa brel pa ches gsan ma khoms par/ bka' 'di byung nam zhib par mi gnang la/ de
nyin nas dkar phigs 'og tu gzhugs pa mdzad/ sang nyin nas sku lus la snam sbyar gzhes/ dpal dus kyi 'khor lo la sogs pa thugs dam gyi dkyil 'khor lha tshogs kyi thang ka
gang yod bkram/ dbu rgyan/ rdor dril/ nang mchod/ bum pa sogs/ dbang chas tshang ma bshams te/ yid dam lha'i bsgrub mchod/ bdag 'jug gzhes pa/ skabs su mchod bshoms yang
yang gis gsung/ 'phen pa sham bha lar btang ba yin na'ang/ bde ba can du skye bar 'dug ces kyang gsung nas/ tshes nyi shu la zhi ba chos kyi dbyings su snyoms par zhugs
pa'i tshul bstan cing/ zhag bdun la dge sbyor ma grol na/ dbug yun re ring gcig yong gsung ba bzhin/ zhag sum bcu rtsa drug gi bar thugs dam ma grol par/ de'i ring la nam
mkha' nas me tog gi char ni rgyun chags su 'bab la/ dri bzang po'i ngad kyis lung pa byin khengs pa dang/ sa g.yo ba dang/ nam mkha' la 'ja'i gur/ 'od zer kha dog

sna tshogs pa 'phro ba dang/ bar mtshams su rin po che bsam 'phel lta bu'i dbyibs yod pa'i dar gyi lta ltam 'bab pa dang/ skabs re srin bal dngas ma rlung gis skyod pa lta
bus nam mkha'i khams byin khyab la/ de'i bseb la lar/ me tog dang lha mo dang / nyi ma dang/ zla 'od 'phro pa bar dbus spras pa dang/ skabs re 'ja' tshon kha dog sna tshogs
pa/ shin tu bkra ba dbyibs ra dung lta bu/ phyogs bzhi nas brgyud pa lta bu byung te/ de'i dus thag ring pa na yod pa rnams kyis gzims khang na zug par mthong pa byung/
skabs re na 'ja' 'od de lta bu phyogs mtshams thams cad nas zug pa ltar snang la/ brtags 'di la dpags na/ sku tshe bting ma/ bde ba can du nges pa med par/ zhing khams
mtha' yas pa rnams su/ sku'i sprul pa mtha' yas pas/ gdul bya mtha' yas pa rnams kyi skal ba dang mtsham par/ gang lang gang 'dul gyi chos kyi 'khor lo bskor ba sogs phrin
las mtha' yas pas sems can gyi don gsol ba ji ltar btab pa bzhin 'byung ba yin par go lags/ bde ba can du 'byon par 'dug gsungs pa 'di/ bde ba can gyi zhing gi yon tan
la dgongs nas gsung ba ni 'di lta te/ zhing der mgon po 'od dpag tu med pa'i sras kyi thu bor 'gyur zhing/ der ma zad phyogs bcu'i sangs rgyas kyi zhing/ gang gA'i rlung
gi bye ma snyed du/ bde bar gshegs pa rnams kyi sras kyi thu bo mdzad/ bsam gyis mi khyab pa'i rnam 'phrul rgya mtsho'i sprin gyis/ spro ba dang sdu ba'i tshul zab cing rgya
che bas kun tu rol bar mdzad de/ rgyu mtshan/ phyogs bcu'i 'jig rten khams gzhugs pa/ dus gsum du ni mngon phyag 'tshal/ ces bshad pa dang/ rtag par ting nge 'dzin gyi
bdud rtsi la rol bas kham zas la

ltos pa med pa dang/ rtag par tshul khrims kyi dri ngad dang ldan pa dang/ chos gsung ba'i tshe thag nye ring khyad med du gsal la/ dud 'gros kyang chos nyan du 'ong ba'i phyir
dang/ chos ston pa la thogs pa med pa dang/ 'bad rtsol med pa dang/ chos thams cad la dbang 'byor ba'i ye shes kyi gzigs pa rnam par dag pa dang/ bsam gyis mi khyab
pa'i rgyan gyis mdzes pa dang/ dge ba'i las la sbyor ba'i phrin las rnam par dkar ba dang/ kun tu bzang po'i rnam par thar pa dang/ smon lam gyi stobs bsam gyi mi khyab pa
dang mtshungs pa dang/ rigs drug gi sems can la ma'i 'du shes rgyun mi 'chad pa dang/ sangs rgyas dang byang chub sems dpa' rnams kyi mdzad pa tshur mthong gi yul ma yin
pas/ tha mal gyi tshul bzung nas sna tshogs pa'i gdul bya skyob par mdzad pa ni ched dam yin pa'i phyir ro/ de tshe lha'i me tog char ltar phab/ ston mchog ngo mtshar dad
btan brten du gzhag/ dri bzangs sad kyis stong gsum khyab par mdzad/ rnam par dkar ba'i 'ja' 'od spros la 'dud/ de'ang 'di skad thos te/ sngon pha dam pa sangs rgyas kyi
zhal nas/ bod 'di rnams kyis a tsa ra'i sha zos na/ mkha' spyod du 'gro bar 'dug te/ blo nyes byed par 'dug gsung pa dang/ bud med gcig gi sar a tsa ra gcig byung nas/
dam pa sangs rgyas dang phrad na 'gro ran gsung/ de phral la phyin pa na/ spur khang la gzhus phul bas/ de las bdud rtsi'i rgyun 'dzags pa/ gzhan dag gis khrag du ngos bzung/
bud med des de mthungs pas/ skad gcig de la mkha' spyod du gzhud zer/ de dang mtshungs par/ 'dir yang gdung la gzhus phul ba na/ slob ma rnams kyi dad pa'i stobs dang/
thugs rje'i byin brlabs bsam gyis mi khyab pas/ sku lus kyi cha thams cad nas bdud rtsi'i

rgyun mar nag rtsags pa bzhin bab/ de'i thigs pa phyir 'phros pa la/ skyed rims la brtan pa thob pa'i brtags su ngo mtshar ba'i brten / che chung nas 'bru tsam pa / zhabs rdo
rje dkyil dkrungs/ phyag mnyam gzhag gi steng na yum rdo rje rnal 'byor ma/ gri thod 'dzin pa/ zhabs gnyis padma'i stobs kyis yab la 'khril ba gsal la dod pa 'di/ zhun
dang/ sa rdo 'dres pa'i khrod nas bdag la byon la/ de nas dung g.yas 'khyil gsal la dod pa/ ring srel gyis rgyan pa gcig byon pa'i phyir mi ldog pa'i brtags su bstan/ de
rjes ring srel dang/ lha sku'i rnam pa dod pa ni gdul bya mang po'i phyag tu byon/ rkang dkar po gcig gi nang na be ru ryA'i mdog yod pa gsal mi gsal sna tshogs su snang
ba'i dus 'khor gyi rtsa sngags dang/ gzhan yang yig 'bru gsal la dod pa'i sku gsung thugs kyi snying po dang/ rigs lnga'i phyag mtshan gyi rnam pa mang po byon yod par 'dug
te/ gzhan dag gis grongs pa'i brtags la yang mtshan du mdzad/kho bo ni gson pa'i dus kyi brtags la ya mtshan du byed pas/ de tsam zhig las ma spros pa lags/ de nas rje
rin po che nyid bzang ldan gyi 'chad nyan mdzad pa'i dus/ dgongs gcig gnyag phu'i lha tsan de/ sku drung du byung nas/ sad mi dang lug gcig yong bar yod/ de la khyed rang
gi tshe 'di'i g.yog chol zhes lung bstan pa'i slob dpon nor bu bzang po nyid kyis/ phyi rabs kyi gdul bya rnams kyi bsod nams mngon par 'phel ba'i don du/ slar yang phyi
rten byang chen mchod brten gzhengs/ sku gdung las gzhengs su gsol ba'i dri med 'bum gtor dang/ nang brten sku 'dra/ gsung gi brten dus 'khor rgyud 'grel gser las grub
pa rnams la phyogs 'chan btab pa gzhengs/ rab tu gnas

pa'i dga' ston gyis thugs kyi dgongs par slang dor byas shing/ phyi rten nang rten gsung gi rten rnams/ dang po bzhi ni zhal gzhugs dus su/ rab gnas kyang rje pa rang la zhu
ba yin gsung nas/ zhal gzhugs pa'i dus su grub par mdzad lags/ khyed kyi rnam thar dpag yas rgya mtsho las/ cung zad blangs pa'i chu gtsang dri med 'di/ nyon mongs tshad
pas gdungs pa'i skom nad can/ mgon med rnams kyi skom pa zhi gyur ro/de ltar na mgon po tshe dpag tu med pa dang/ rgyal ba ma pham pa dang/ phyogs bcu'i sangs rgyas dang
byang chub sems dpa' thams cad kyis mgrin gcig/Author Colophondbyangs gcig dgongs pa gcig gis/ sems can gyi don bkul zhing rang nyid kyang sems can la tshad med pa'i thugs
rje chen po'i thugs bskyed nas/ sprul pa mtha' yas pas sems can gyi don mdzad pa'i sprul pa'i sku de nyid kyi 'ang/ bla ma'i 'os su rgyal ba rnams kyis sngags shing/
lung bstan la rang nyid kyis kyang dbang thob ces pa'i sgo nas zhal gyis gzhes pa'i skyes bu chen po de nyid kyi rnam par thar pa ni/ bdag lta bu'i bsam rjod las 'das shing
yul ma yin la/ cha shas tsam kyang mtshon par mi nus na'ang/ rang gi cung zad thos pa dang/ zhal nas dngos su gsung ba dang/ nye gnas chen po'i gsung ngag la 'dris nas
cung zad rang gi rjed byang dang/ blo chung pa rnams dad pa bskyed pa'i phyir/ phyogs tsam gcig bris pa'i dge ba'i rtsa ba la brten nas/ bla ma dang bral nas mgon med pa
rnams kyi dad pa'i gsal 'debs byas te/ bla ma rin po che'i zhabs drung du skye bar shog/ces pa'i don te/ gdams pa'i don dang nges don gnad ma go/ rgyu 'bras slu ba med la
log par spyod/ rab byung tshul bzung khyi mag spyod la 'dran/ bdag 'dra'i sems can skyo'i spyan gyis gzigs/ byas pa'i yus med bden pa'i tshig med kyang/

bu yi nyes pa pha mas 'chos pa dang/ mngon sum bzhugs zhing mgon skyabs gzhan med pas/ rjes su gzung nas dngos grub rnams  rtsol/skye pa kun tu yang dag bla ma dang/ 'bral
med chos kyi dpal la longs spyad nas/ sa dang lam gyi yon tan rab rdzogs te/ rdo rje 'chang gi go 'phangs myur thob shog/ces rje rin po che thams cad mkhyen pa gnyag phu
pa zhes mtshan yongs su grags pa de nyid la/ rnam thar gyi sgo nas stod pa'i rin po che'i 'byung gnas zhes bya ba 'grel pa dang bcas pa 'di/ de nyid la rtse gcig tu dad pa'i
grogs mched dang/ gdul bya du mas bkulbskul ba dang/ rang nyid kyi dad pa gsol ba'i rjed byang la dam pa de nyid kyi zhabs padmo yun ring du brten pa bsten pa dang rtse
gcig tumos pa'i dad pa thegs pas mnyes par byas pa/ bka' bzhi 'dzin pa yon tan bzang po zhes bgyi pas/ bsnyan sngags dang/ sdebs sbyor dang/ sgro btags la sogs pa'i rgyan
spangs te/ gsung ngag dang/ slob dpon nor bu bzang po'i gsung ji bzhin bris pa lags/ de las byung pa'i dge ba gang yod rnams/ mkha' mnyamsnyam 'gro ba kun la smin gyur
cig/ kun kyang 'od dpag med pa'i zhings khams su/ padpod mo las 'khrungs 'gro ba'i dpal gyur cig/de dang 'khrul pa'i nyes skyon ci mchis pa/ ye shes spyan ldan mkhyen ldan
rnams la bshags/ sgo gsum dge ba'ipa'i dngos po ci mchis pa// dus gsum rgyal ba'ipa'i mdzod 'dzin dgyes phyir bsngo/ma stwas sarba ga dza staM/ oM a hUM/ mangghalaM//

